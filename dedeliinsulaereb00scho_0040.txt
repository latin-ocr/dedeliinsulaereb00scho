-28—

linis templum eorum arbitrio administrari sint passi. Qui fuerint
Atheniensium magistratus, quibus templi deliaci aerariique sacri ad-
ministrandi cura esset permissa, quoque nomine appellati sint hoc
tempore, ne coniiciendo quidem assequi possumuS, sed quae mihi
diligentissime perscrutanti verisimillima visa suut, tacere nolo.
Quum in pecuniarum rationibus templi deliaci, Glaucippo archonte
promulgatisffl) (de quibus infra uberius agetur), magistratus tem·
plum curantes non simpliciter Ἀμφικτύονες, sed adiecto Ἀθηναίων
nomine appellentur, nescio an sint primo Amphictyonum nomine
usi legati et ad res communes in synedrio deliberandas et ad sol-
lemnia deo celebranda ab Amphictyoniae deliacae sociis missi,
atque ita quidem, ut suae quisque civitatis nomen communi Am-
phictyonum nomini adiiceret: postea. quum Athenienses totam sy-
nedrii auctoritatem in se solos deflexissent. eorum amphictyones
res sacras templumque administrarunt suo arbitrio, theororum
tantummodo muneribus functi suut reliqui Quod certum est, et
liis sociorum legatis Amphictyonum nomen optime conveniat -
nullum est enim aliud traditum — et exstant certe in posterioris
temporis titulo (lapidem dico Saudwicensemw) quidam Ἀνδρίων
Ἀμφικτύονες iisdem, quae antiquioribus illis modo tribui, mune-
ribus functi.¹⁴) Sed quam sint baec dubia atque incerta, minime
me fugit.

Quocunque sunt appellati nomine, documentum certe magi-
stratus hi attici nobis reliquerunt rerum a se gestarum — lapidem
dico ad Prytaneum Athenis effossum primoque a Rossio in Iahnii
annalibus editum, a Boeclzhio vero luculentissimo commentario or-
natum.¹⁵) Insunt rationes pecuniarum et fundorum aliorumque dei
praediorum locationes, perscriptae a magistratibus, qui munus obie-
runt Cratete Athenis archonte (a. 434l33). In hoc dissentio a

 

¹2) Bull. d. Corr. IIell. Vlll, p. 283. ¹³) C. 1. A. 11, 814.

¹⁴) Quod Boeckhius (lixit non fuisse hos magistratus Amphictyonas,
quia non per eandem annornm seriem ἐκ Παναθηναίων ἐς Παναθήναια
munere fungerentur, erravit, deceptus lapidis sandwicensis testimonio,
quom specimen rationum ab Amphictyonibus perscripturum putabat,
quum (le solita norma eum ipsum deflexisse ostenderint tituli nuper rc-
perti, ut suo loco demonstrare conabor. Ι·’>) Sita-Ber. d. preussisch.
Acad. 1834 = Klein. Schrit't. V, p. 430, nunc exstat in C. 1. A. 1, 283.

