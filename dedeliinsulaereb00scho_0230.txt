—218—

ad hos annos pertinentes perscribere, quamvis non ita multi sint3
sed non possum facere, quin commemorem magistrorum duorum
(Mercurialium videlicet) nomina⁴ L. Orbii M. f. Hor(atia) et A.
Attioleni A. f. Vel(ina), tribuum notis adscriptis insignia, quorum
ille duas statuas dicavit,¹¹) hic unam C. Billieni »reficiendam coi-
ravit·;¹²) quamobrem credo etiam alteram huius viri statuam non
sine Italorum collegiis esse refectam ab Aristandro Pario, fortasse
etiam aliam innoti hominis, quam artifex idem &nectebaaev.¹⁸)
Postremo commemoro duos titulos, quos iam alio loco dixi esse
scriptos a collegiorum magistris‚¹⁴) unum M. Aemilio Lepido, Q. Lu-
tatio Catulo coss. (676 a. u. c. = 78 a. Chr. n.)‚ alterum — L. Li·
cinio Lucullo, M. Aurelio Cotta (680 a. u. c. = 74 a. Chr. n.)‚
Eodem fere tempore C. Verres, Siciliae ille praedator, cum Dola-
bellae legatus esset, statua quadam sanctissima clam noctu ex
Apollinis fano ablata, ostendit non omnia a Mithridatis barbaris
deleta esse opera atque artificia. ¹⁵)

Romani sacram insulam ad pristinam prosperitatem restituere
conabantur, Romani eam diripiebant. Romanorum incuria et seg-
nities in rebus gerendis ruinae Deli causa fuit. Tempore enim
illo, quo L. Lucullus bellum contra Mithridatem alterum gerebat,
factum est. ut huius socii piratae - quod malum tum a Romanis
paene neglectum maria omnia insulasque infestabat — Athenodoro
duce poterentur Delo insula et urbe (a. 69 a. Chr. n.) neque moe-
nibus cincta neque Romanorum classe defensa illamque denuo diri-
perent, hanc funditus everterent3 insula iam devastata supervenit
C. Triarius Luculli legatus ab eo classi praefectus ac muro cinxit
— paullo serius credo -- urbem incolis vacuam. 16)

Fuit Delus: numquam postea, ne dicam pristinam prosperi-
tatem, sed ne speciem quidem eius recuperavit. Atque documento
est titulorum repertorum maxima raritas: plures enim ex pirata·
rum vastatione supersunt scripti paucis illis inter bellum primum
et secundum Mithridaticum annis, quam reliqui sunt e quadra·

 

¹¹) Ibid. VIII, p. 145 et XI, p. 269. ¹²) Ibid. xl, p. 270.

¹³) C. I. G. 2285b3 cfr. etiam Bull. d. Corr. Heu. V, p. 462.

¹⁴) Bull. d. Corr. Hell. VIII, p. 144 et 146. ι5) Cic. iu Verr.
1, 17, 18. ¹⁶) Phleg. Trall. frg. 12 (Phot. cod. 97) ἰιι C. Mueller-i
Fragm. Hist. Graec. 111, p. 606.

