-74-

maior numerus fuerit, dubium non est: verisimillima igitur est Ho-
mollii sententia titulos liberae quoque reipublicae deliacae ad hanc
rem illustrandam adhibentis, quaternos esse quotannis creatos. Sed
de his infra nobis agendum erit3 nunc hoc addo: quoniam quattuor
tribus ionicas Deli fuisse pro explorato haberi potest, et quattuor
item virorum fuisse videmus illud collegium, satis esse verisimile,
antiquitus hic quoque, ut Athenis, singulos ex singulis tribubus
esse electos hieropoeos. Neque maiore quam hos auctoritate
usum esse in rebus sacris administrandis senatum deliacum ad-
modum est probabile, ut magis honoris causa ad consilium am·
phictyonicum adhibitum enm esse putandum sit, ne omnino Delii
a templo deliaco seclusi atque segregati viderentur-3 sed in ratio-
nibus quaestorum examinandis nihil impedit, quominus eandem ei,
quam Athenis quingentorum senatus habuit, potestatem tribuamus,
ut ei modo rationi reddendae interesse et pecunias recte pensas
esse testari, non ipsi, si quid peccatum esset, iudicare licuerit:
quemadmodum in decreto, quo οἱ ταμίαι τῶν ἄλλων θεῶν insti-
tuuntur. prytanes pecunias a deis mutuas sumptas reddere iubentur
μετὰ τῆς βουλῆς, i. e. coram senatu;⁷⁴) dubium enim non est, quin
Athenienses, cum Apollinis res sacras bona fide administrari ipso-
rum interesset, quam plurimos adhibere voluerint, qui et examina-
rent rationes et, si quid non satis recte esset actum, rem ad iudices
deferrent.

Maxime deinde mirum videri debet, quod in titulo nostro,
undecim non amplius annis post monumentum Sandwicense lapidi
incisum conscripto, nulla de Andriorum vel aliorum sociorum am·
phictyonibus fit mentio. Itaque quoniam verisimile non est pecu-
nias quidem dei esse communiter a concilio amphictyonico admi-
nistratas, donorum vero et supellectilis sacrae curam Atheniensibus
solis mandatam, tenendum videtur hoc tempore nullos iam socio·
rum amphictyones fuisse, praesertim cum praeter marmor Sand-
wicense in uno tantummodo tituli fragmento amphictyonis andrii
cuiusdam vestigia, tenuissima sane atque incertissima, Homollius
invenisse sibi visus sit. ¹¹⁵) Etenim cognitum babemus Athenienses
iam tum in rebus gerendis ea esse usos ratione, qua brevi tempore
sociorum animos a se tantopere abalienarent‚ ut prima Epami-

u) C.1. A. 1, 32, lin. 9-10. ⁷⁵) Bull. d. Corr.Hell.V111‚ p. 317 sqq.

