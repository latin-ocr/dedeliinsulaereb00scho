-71-

quatenus ad instituta amphictyoniae cognoscenda utiles esse pos-
sunt. Ex utraque impensarum tabula (primi triennii et quarti anni)
apparet amphictyonibus et Atheniensium et Andriorum esse certam
pecuniam numeratam ad victum comparandum (εἰς τάπιτήδεια), atque
hi quidem 2100 dr. acceperunt, illi item quarto anno (nam pecu-
niae tribus annis superioribus iis solutae summa est mutila) --
una cum scribis primo et secundo 2658 dr.:⁶⁰) Andriorum igitur
unusquisque 420 dr. accepit — nam alium alio plus accepisse veri-
simile non est ——‚ quae summa quomodo cum dierum numero con-
-veniat, non satis perspicitur. Neque quidquam ad hanc rem ex-
· plicandam prosunt pecuniae Atheniensibus numeratae, quoniam eis
etiam τὰ εἰς τάπιτήδεια scribis ambobus pensa continentur. Quorum
primo, cum eadem fere dignitate uteretur qua ipsi magistratus, si
idem atque amphictyonibus singulis numeratum esse sumimus, de
2658 illis dr. deductis sexies 420, scribae secundo restat summa
138 dr., quae tertia circiter pars est pecuniae magistratibus sin-
gulis pensae, neque id a veritate abhorret, quoniam ὑπογραμματεῖς
ex infimis civibus vel etiam ex libertinis mercede non ita magna
cond'uci solebant ne’que magni aestimabantur ut homines venales.
Atque mercedis secundo huic amphictyonum scribae pensae vestigia
non satis certa indagasse mihi videor: una enim cum tubicine et
praecone minister, cui sit numeratum stipendium, quidam comme-
moratur, cuius nomen cum ab ὁ littera incipiat, τῷ ι’)[πογραμματεῖ]
fuisse non sine aliqua probabilitatis specie coniciasffl)

Sub finem utriusque impensarum tabulae perscriptae exstant
pecuniae foenori datae adiectis debitorum nominibus,62) quae neque
singulae neque universae quantae fuerint dispici potest; sed ma-
ioris est momenti, quod de formula huic tituli parti praescripta
satis multa supersunt, ut tabulis inter se collatis certa ratione in
integrum restitui possit (ut supra iam attuli) hunc in modum:
τοῖςὸε ἐδανείσαμεν ἐπὶ ταῖς αὐταῖς συνθήκαις καθάπερ υἱ ἄλλοι τὰ
ἱερὰ χρήματα τοῦ Ἀπόλλωνος τοῦ Δηλίου ὃεὸανεισμένοι εἰσίν. Ubi
συνθήκας vocem non ita esse intellegendam credo, ut condiciones
significet ab amphictyonibus vel ab aliis magistratibus ad suum ar-
bitrium constitutas, sed legem certam, cuius normam, quicunque

⁶⁰) M. Sandw. fragm. b, lin. 8 et 33. ⁶1) Ibid. lin. 28.
θ’) Ibid. lin. 10-14 et 1111. 37 sqq.

