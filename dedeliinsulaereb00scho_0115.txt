-103-

sulam Delum defecisse ab insulanorum societate atque Macedoniae
regum partes secutam esse. Atque documento mihi sunt praeter
haec Dosonis dona, quae si sola essent, non pluris penderem quam
Gonatae illa, de quibus supra diximus, porticus magno apparatu
a Philippo rege exstructa, quali ne a Ptolemaeis quidem erat in-
sula ornata, titulus in basi inscriptus statuae, qua honoravit regem
non insulanorum societ-as, ut Philadelphum quondam, sed τὸ κοινὸν
Μακεδόνων, ut Dittenberger recte supplevit‘ffl) inscriptionem lace-
ram, coronae denique, quae a Deliis fautori ac principi suo erant
decretaefl) Omnium vero gravissimum videtur mihi esse testimo-
nium regis auctoritatis donum illud, quod in titulo nondum publici
iuris facto commemoratur deo dicasse ipso illo Sosistrati archontis
anno (201), quo pugna ad Laden insulam commissa Rhodios so-
cietatis principes insulanorum devicit.4⁸) Sed brevi post funestum
illud cum Romanis susceptum bellum Philippo ereptam esse so-
ciorum classe sacram insulam testari videntur dona deo Delio ob-
lata ab Hermia nesiarcho anno Diogenis archontis (197),4⁹) cum
T. Quinctius Flamininus in Thessaliam et Graeciam invaderet3 ad
idemque tempus referenda sunt duo populi deliaci decreta, quibus
collaudantur praefecti sociorum classis (etiam Atheniensium naves
commemorantur) Epicrates Polystrati f.⁵0) et Anaxi ...... Phei-
dianactis f. Rhodii,⁵¹) quod in insula commorati eximia pietate
deum prosecuti sint et edicto caverint, ne quis Deliorum portu
ὁρμητηρίῳ uteretur ad hostes vexandos atque diripiendos. E toto
decretorum sermone apparere mihi videtur non fuisse Delios hoc
tempore foederis insulanorum participes atque longe aliam rei ge-
rendae rationem timuisse a sociorum praefectis. His duobus ter-
tium adiungo decretum adhuc ineditum, quo summis laudibus effe·
runtur nauarchus quidam Rhodius et trierarchi tres »ad salutem

 

46) Bull. de Corr. Hell. IV, p. 217: Dittenberger, 8511. Inscr. Graec.
1, 194. 4⁷) Etiam Demaris archontis tempore quotannis videtur eo·
ronis ornatus esse: cfr. Demar. arch. rat. lin. 26—27 et 43—44, ubi com-
memorantur redditae deo pecuniae a civitate. quae eas mutuas sump-
serat ad coronas aureas Philippo regi Telesarchide (anno 182), Phocaeeo
(a. 181), Demare (a. 180) archontibus offerendas. ⁴8) Bull. d. Corr.
Hell. VI, p. 161. ⁴9) Demar. arch. inv. lin. 71. ⁵⁰) Bull. d.
Corr. Hell. X, p. 111. ⁵¹) Ibid. p. 118.

