—205—

terum licet credere magistratus hos ἐπὶ φυλακὴν τῶν χρημάτων etc.
καθεσταμένους eisdem fere officiis esse functos atque hieropoeos
deliacos, cum videamus ab iis esse dei pecunias eadem ratione
foenori datas et praedia elocata.¹¹⁸) Collegio huic vel alteri τῶν
ἐπὶ τὰ ἱερά - non enim res perspicua est — adiunctus fuisse
videtur servus publicus (δημόσιος), qui in titulo nondum edito tra-
ditionem rerum sacrarum continente (quem supra iam commemo-
ravi) tali modo appellatur, ut eum pateat magistratibus in tradendo
aerario fuisse praesto - more quidem attico; Athenienses enim
cognitum habemus saepissime esse usos servorum publicorum offi-
ciis in pecuniis maxime administrandis apparitorum vel ἀντιγρα·
φέων loco, quia βασανίζειν eos licebat, quod in cives non cadebat.¹¹⁹)
Deli servum hunc publicum ad munus suum, quodcunque fuit, esse
κεχειροτημένον eodem titulo edocemur. Rationes a novis templi
administratoribus scriptas, primis post insulam subactam annis
(Posidonii, Aristola, Anthesterii, Callistrati archontum) exceptis,
nullas exstare iam supra monui teste Homollio, inventaria autem
satis multa, quorum tamen ne unum quidem est publici iuris
factum; quare de sacri aerarii administratione id solum dicere licet,
cum fuerit iam tempore liberae reipublicae deliacae rationi athe-
niensi simillima, ne post insulam quidem Athenarum dicioni sub·
actam magnopere eam commutari potuisse. Solum, quod cognitum
est, ut proferam, in dei praediis elocandis, vel potius in domibus
— nam de fundis nihil innotuit — tempus locationis a decem ad
quinque annos est imminutum.¹20)

¹¹⁸) Haec discimus e parvulo frustulo rationum Anthesterio et Calli-
strato archontibus scriptarum, quod exstat: Bull. d. Corr. Hell. p. iso—186.

¹¹⁹) Una cum quaestoribus in pecuniae traditione, ut in titulo deliaco,
appellantur in rationibus aerarii atheniensis Ol. 108, 3 et 4 scriptis (C.
LA. Π, 737); mensurarum specimina lege constituta asservasse δημὸσωι
dicuntur, ὁ ἐν Σκιάδι et ὁ ἐν Πειραιεῖ et ὁ ἐν Ἐλευσῖνι in titulo notissimo:
e.1. A. 11, 476, quem Koehler exeunti saeculo secundo tribuit, i. e. eidem
tempori, quo etiam deliacus videtur scriptus. ¹⁹0) In frustulo ratio-
num atheniensium supra (not. 118) appellato (Bull. d. Corr. Hell. IV, p. 185)
haec leguntur verba (quae ut multas ob causas cognitu utilissima hic
tota perscribo): συνοικίαν Μαψιχιδὼν ‹trittya est vel gens, quam saepius in
titulis liberae civitatis commemoratam invenimus), ἣν ἐμεμίσθωτο Σαρα-
πίων, διὰ τὸ ἀπεληλυθέναι Σαραπίωνα ἐι τῆς νήσου (Delius videlicet erat

