-93-

ἀγωνιζωνται,”) quem titulum Homouius e scripturae indole credo
(non enim notus est Thrasycles) exeunti saeculo tertio adscripsit.
De loco cum incertum sit, valde probabile videtur hos ludos cele-
bratos esse Deli, ubi decretum propositum erat ac synedrion so-
ciorum, ut supra dictum est, sedem suam habebat.

Praeter synedros unum etiam magistratum novimus insula-
norum societatis, qui nesiarchi nomine appellatur, sed de munere
eius nihil amplius dici potest, nisi videri quidem ipso nomine in-
dicari penes eum summam fuisse rerum totius societatis. Sunt
vero, quae reputanti mihi scrupulum iniciant. Tres nominantur
viri in titulis hoc munere functi: Bacchon vel Bacchontas Niceti
f.‚ qui ante Hypsoclis archontis annum (279) nesiarchus fuisse vi-
detur et statua ab insulanis honoratus est‚¹⁹) Apollodorus Apol-
lonii f.,²0) cuius nomen ut debitoris in hieropoeorum deliacorum
tabulis exstat hoc ipso anno scriptis quique civitate etiam a De·
liis donatus est‚21) Hermias qui Diogene archonte (197) φιάλην
Apollini dicasse dieitur;22) quarti, cui item statua ab insulanis Deli
posita erat, nomen legi non potest.²³) Atque trium illorum pri-
mus est Boeotius, secundus Cyzicenus, tertius Rhodius3 duo ergo
e civitatibus oriundi sunt, quae societatis insulanorum sine dubio
participes non fuerunt: quomodo igitur summo magistratu fungi
potuerunt, cum cives non essent? Quae difficultas expediri non
posse videtur nisi ita, ut coniciamus fuisse et munus militare et
nesiarchum praefectum sociorum copiis: cum enim bella hac aetate
iam non per civium exercitus gererentur, sed maxima ex parte
mercennariorum armis committerentur, factum est, ut summa rei
militaris ad eorum ductores deferretur, quia electi civitatum prae-
tores iis contemptui erant. Non vereor, ne quis mihi obiciat sta·
tuas aliosque honores iis tributa atque civitatem Apollodoro illi
a Deliis datam: quis enim nescit et haec omnia et maiora etiam
inde a Charidemi nobilissimi mercennariorum ductoris tempore in
tales homines collata saepenumero carcere potius et vinculis dignos?
Quin etiam Apollodori ipsius avus cognominis Athenarum classibus

 

¹⁸) Bull. d. Corr. 11ell. lv, p. 323. ι9) Homolle »Archives etos
p. 45, not. 1. 2υ) C. 1. G. 3655. ²¹) Homolle »Rapport sur une
mission archeologique- p. 28, n. 8. 2²) Demar. arch. invent. lin. ⁷1:
Bull. d. Corr. Hcll. Vl, p. 37 2³) Bull. d. Corr. Heu. XI, p. 248.

