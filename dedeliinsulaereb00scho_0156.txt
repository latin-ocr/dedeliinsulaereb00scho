-144-

verisimile videatur: pro quibus enim rebus ad choros aut chora-
giam pertinentibus templo merces solveretur? Pro toto ornamento
dico et apparatu sollemni in templo asservato deique proprio, qui
quotannis choragis permittebatur ad choros suos instruendos. At
cur a civitate merces penderetur, non a choragis‚ qui ad hoc ipsum
eligebantur, ut λειτουργίᾳ sua rempublicam sublevarent? Certe
pecunia haec a choragis est pensa et tradita tantum per quae·
stores — per quaestores, non per hieropoeos, quoniam choragi
ipsi quoque in archontis civitatisque erant potestate, non templi
administratorum. Atque documentum huius rei mihi videtur exstare
certissimum: in titulo enim choragico, qui Callimo archonte est scrip-
tus, legimus choragos duos (inquilinos Demeam et Dionysium)
vestimentorum, quibus Dionysiis essent usi, mercedes non solvisse
(καὶ τῶν ἱματίων τοὺς μισθοὺς οὐκ ἀπέδοντο τῶν εἷς τὰ Διονύσιαῃῑη)
quae vestimenta certe neque privatim erant ab iis comparata (non
enim intererat archontis‚ utrum pretium esset solutum necne, per-
scribere in tabulis publice propositis) neque publice iis vendita,
sed tantum ex aerario et sine dubio e sacro mutua ab iis sumpta
vel potius mercede conducta. Iam intellegitur, quomodo fleri potue-
rit, ut tertia τοῦ χορηγικοῦ pars in aerarium sacrum inferretur ab
hominibus privatis — choragi erant, qui Demeae Dionysiique exem-
plo mercedem vestimentorum non persolverant iusto tempore, postea
vero, aliquot fortasse annis interiectis, pecuniam pro sua parte
debitam in aerarium intulerunt, ut nomina sua e debitorum dei
tabula eraderentur. Omnia spectanti verisimillima mihi haec videtur
ratio τοῦ χορηγικοῦ et nomen et vim explicandi.

Nescio an ad liturgias etiam illud referendum sit, quod cives
divitiores in se suscipere debebant, munus προδανειστῶν et ἀνα-
ὃύχων. His nominibus appellabantur, qui pro republica, cum a
deo pecuniam mutuam sumebat, vadimonia dabant. Cuius rei totam
rationem illustravit Homullius¹2⁸) allatis locis quibusdam e titulis
nondum publici iuris factis: civitas enim non modo oppignerabat deo
pro pecunia mutua sumpta omnes reditus publicos‚¹²⁹) sed etiam

 

¹²⁷) No. V: Bull. d. Corr.Hell.V11, p. 109, lin. 17-18. ¹²⁸) Bull.
d. Corr. Hell. Vl, p. 69. ¹²9) Sosisthen. arch. rat. lin. iao—121:
ἐδανείσαμεν (scil. hieropoei) τῇ πόλει ....... ἐπὶ ὑποθήκη ταῖς προο-
όδοις ταῖς δημοσίαις.

