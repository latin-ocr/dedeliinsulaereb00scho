--215—

sortem compararet, qua Asiam incolentes affecerat, et consen-
taneum est et testimoniis quibusdam demonstrari videtur. Atque
primo loco commemoro satis multas statuas ibi in eius hono-
rem esse positas, quarum aliquot ad nostram aetatem servatae
sunt bases — quattuor omnino sunt repertae,¹) sed maiorem
multo fuisse quondam eorum numerum inde colligere possis.v quod
postea sine dubio et statuae eversae sunt et ipsum regis nornen
exsculptum: quae non positae essent regionis tam longinquae do-
mino, nisi insulam ipse ‚quoque satis magnis affecisset donis ani-
mosque multorum incolarum sibi conciliavisset. Maioris etiam
videntur mihi momenti imagines, quas Helianax Asclepiodori f.
Atheniensis sacerdos διὰ βίου Cabirorum et Ποσειδῶνυς Αἰσίου in
saepibus templi sui insculpendas curavit, Syriae et Cappadociae
regum, ducis cuiusdam Parthici, quattuor Mithridatis ipsius ducum
vel ministrorum;2) nam, quo inter se contineantur quasi vinculo
tam diversorum hominum imagines, quippe quae videantur et uno
eodemque tempore et certo quodam consilio insculptae esse, etiam
atque etiam quaerenti mihi persuasi illud vinculum non esse non
posse Mithridatem Ponticum —- hic enim solus semper studebat
varios Orientis reges populosque secum societate mutuaque fide
iungere, ut eorum opibus contra populum Romanum uteretur, solus
Parthorum regis ministrum in templum deliacum introducere potuit,
denique si non ipsius, at quattuor eius amicorum ducumque pri·
morum exercitus (in his Dorylaus Philetaeri f. et Gaius Hermaei
f. notissimi sunt), ut iam dixi, simulacra habemus. Qua re discimus
iam ante annum a. u. c. 658 = 96 a. Chr. n. (hoc enim anno et
Antiochus vm„ rex Syriae et Ariarathes Philometor, rex Cappa-
dociae mortem obierunt, quorum imagines hic exstant inter ceteras
insculptae) Mithridatem cepisse consilium belli cum populo Romano
gerendi atque id egisse, ut quam plurimos iis compararet hostes
inter Orientis reges et Graeciae gentes, odio illo Romani nominis
exagitatus, quod per totam vitam retinuit.

Sed Delus quidem insula spem regis fefellit atque etiam
Atheniensibus partes eius amplexis in fide populi Romani per·

 

¹) C. I. G. 2277 et 2277a; Bull. d. Corr. Hell. vul, p. 103 et 104.
²) cfr. quae de his titulis et imaginibus ac de personis ipsis comme-
moratis disputavit Reinach: Bull. d. Corr. Hell. Vll. p. 346—364.

