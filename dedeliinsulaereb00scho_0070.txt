..58-

legationes nave sua transportaret, vel opinatur reliquis duobus
annis theoros de suo solvisse mercedem navis praefecto, a quo
vehebantur? Legimus deinde ad unum festum celebrandum esse
emptos centum et novem boves (pretio 8429 dr.) et eiusdem εἰς
προθύματα nescio quantum pecuniae expensum (utroque enim loco
scriptum est εἰς τὴν ἑορτήν, quo verbo non unum idemque festum
significari non posse supervacaneum est monere); ad boves autem
illos pertinent et πέταλα χρυσᾶ illa ad inauranda eorum cornua
destinata et alimenta et ligna ad sacrificium necessaria; una cum
his rebus tripodes eadem nave vectos videmus νικητήρια τοῖς χο·
ροῖς (pro quibus faciendis drachmae mille erant pensae). Cum
vero neque festum ullum sine choris et multo minus chori theori-
que sine festo, ad quod celebrandum mittantur, cogitari possint,
necesse mihi videtur ambo haec coniungi in unum et, quae pro
iis deus pependerit, uni anno adscribi eique ipsi, quo ἦ ἑορτὴ sit
celebrata —- nulla enim causa perspicitur, cur per annum amplius
in boves centum alendos pecunias sacras consumpserint amphictyo-
nes. Quod vero ἢ ἑορτή appellatur, hoc dicendi genere mea qui-
dem sententia designari non potuit unum aliquod e tribus festis
annuis, quae per hoc tempus celebrari solebant, sed intellegen-
dum esse patet sollemne illud quinquennale, praesertim cum, quae
primo inter expensa loco exstat corona aurea, eam fuisse penteteri·
cam evincitur verbis illis ἀριστεῖον τοῦ θεοῦ, de quibus supra exposui.

In una tantummodo impensa ut iam alii haere03 dico illud
ἀρχιθεώροις τάλαντονς cum enim theoriae uni unum principem
praeesse oportuerit, non satis liquet, cur plures hic appellentur,
eaque praecipua, credo, causa fuit, ob quam tres hic theorias an-
nuas intellegendas sibi persuaderet Koehler. Quam difficultatem
neque prorsus expedire possum neque animum inducere, ut totam
meam, quam modo exposui, ratiocinationem labefactari hoc uno
argumento concedam: fieri potuit, ut non solum theoriae Athenien·
sium principi pecunia penderetur ad munus eius sublevandum, sed
etiam aliarum civitatum sociarum architheoris, quomodo ex eodem
titulo novimus Andriorum amphictyonibus item atque Atheniensi-
bus ad victum comparandum constitutam fuisse summam quan·
dam²⁷) -— cur tandem inter architheoros discrimen intercederet?

π) C. 1. A. 11, 814 b· lin. 32.

