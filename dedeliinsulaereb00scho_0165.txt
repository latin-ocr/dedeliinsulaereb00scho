—153-

addito noti non sunt. Neque magis scire me fateor, quid sibi ve-
lint octoginta illae drachmae scribae hieropoeorum pensae‚¹⁷¹) cum
is quidem certe sit non mercede conductus — ridicula sane merces
esset 1¹l3 oboli in singulos dies.

VI.

Cum de tota reipublicae gerendae ratione non multa dici pos-
sint eaque iam variis locis, quibus commodius est visum, comme-
morata sint, hic breviter exponam, Apollinis templum eiusque opes
quomodo sint administratae, documentis usus duobus, quae e multis
nuper in lucem productis sola sunt publici adhuc iuris facta, ratio-
nes dico iam saepius appellatas hieropoeorum Demare et Amphicle
archontibus scriptas,¹) et commentario luculentissimo omnisque
doctrinae pleno, quem Homollius ad primum titulum explicandum
adiecit multisque illustravit aliorum locis, nondum editorum.

Atque constat quotannis hieropoeos exemplum amphictyonum
atheniensium aliorumque eiusdem generis magistratuum secutos
rationes rerum a se gestarum, quas civitati reddiderant, curasse
lapidi incidendas, ut civium cuinis liceret has res maximi momenti
ad salutem totius civitatis ipsi examinare22) non igitur mirum ratio-
num tabulas inter varios titulos Deli inventos primum obtinere
locum et rerum ibi tractatarum gravitate et numero — plus centum
ad tempus liberae reipublicae pertinentes Homollio computare licuit,
in quibus non paucas multo amplius centum versuum.

Duplex ut erat hieropoeorum munus, partim in pecunia dei

¹⁷1) Ibid. lin. 198: γραμματεῖ λέοκροντίδῃ, qui hoc ipso anno fnit
hieropoeorum scriba, ut ex primis et rationum et inventarii versibus
perspicitur.

¹) Bull. d. Corr. Hell. ΙΙ, p. 570—584 et VI, p. 1- 167. 2) Quin
etiam unoquoque mense rationes pecuniae a se acceptae vel expensae
tabulis ligneis albis (λευιώματα) inscriptas in publico proponere solebant
— cfr. quae Homollius ex aliis rationibus attulit (Ball. d. Corr. Hell. vl,
p. 80 not. 2) verba: τοῖς κατὰ μῆνα λόγοις ἐπιτιθεμένοις εἰς τὴν ἀγορὰν
λεύκωμα.

