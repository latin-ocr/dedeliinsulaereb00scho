—189—

cos a Romanis segregare licet horumque nomine sunt compre-
hendendi.

Omnes hi mercatores peregrini varia inter se collegia facie-
bant ad securitatem rerum suarum tutandam communesque utili-
tates persequendas, quorum de institutis pauca admodum vel potius
nihil fere novimus praeter nomina plerumque a deo aliquo ducta,
cuius tutelae se mandaverant et cui sacellum cultumque instituere
atque sollemnia celebrare solebant.

Collegia haec in duo genera dividi possunt, quorum unum ex
hominibus potissimum in Oriente natis videtur compositum fuisse,
alterum a Romanis Italicisque aut Graecis ex Italiae urbibus oriun-
dis frequentatum. Inter illos primo loco sunt appellandi ἱεροναῦ-
ται tyrii‚ memorabiles etiam ob dedicationem duabus linguis, ver-
nacula graecaque, Apollini factam& Multo melius nobis est cogni-
tum collegium Ποσειδωνιαστῶν Βηρυτίων ἐμπόρων καὶ ναυκλήρων
καὶ ἐγδοχέων,45) quorum etiam sacellum, ubi congregabantur, a
Reinachio est repertum prope »peregrinorum deorum templum«
una cum titulis aliquot, e quibus nonnulla etiam de eius insti—
tutis discimus: habebant et arcliithiasitas in certum tempus, an-
nuum ut apparet, creatos, sed interdum bis hoc munere functos
(fortasse etiam saepius), quorum quattuor nomina novimus,⁴⁶) et
sacerdotem non quotannis electum, sed in longius temporis spatium,
fortasse διὰ βίου coustitutum — ille quidem, quern solum novimus,
Apollodorus Apollophanis f.‚ postea honoris causa υἱὸς τοῦ κοινοῦ
appellatus‚⁴⁷) per duos certe, si non amplius, annos est hoc mu-
nere functus. Scimus praeter Neptunum collegii praesidem etiam
Romam deam esse cultam a thiasitis neque sumptibus eos pepercisse
e sat multis titulis dedicatoriis variisque, quae in iis appellantur,

44) Bull. d. Corr. Hell. IV, p. 69—71; cfr. (¹. 1. G. 2271. ⁴⁵) Ibid.
VII, p. 467—476. 46) Mnaseas Dionysii f. Euergetes, bis functus ar-
chithiasitae munere (Bull. d. Corr.11011.v11‚ p. 467-469), multis aediti-
ciis ornaverat τέμενος collegii (ibid. p. 473—474); praeterea appellantur
Democles Demophontis f. Euergetes (bis), Dionysius sosipatri f.. incertus
Hieronis f. Euergetes. ⁴⁷) Haec coniectura mea est: in titulo ‹Bull
d. Corr. Hell. VII, p. 472) sacerdotis nomen mutilum in »δωροςι litteras
exit, quod supplevi ex aliis, ubi nondum τοῦ κοινοῦ, verum Apollophanis
f. appellatur (ibid. vn, p. 469-471).

