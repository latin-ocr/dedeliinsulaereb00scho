—158—

eorum summa ex anno in annum non eadem manserit. Longe
aliter res se habet in pecuniis illis, quae secundo loco perscriptae
suut et dicuntur expensae aut εἷς τὰ κατὰ μῆνα aut εἷς τὰ κατὰ
ψηφάγματα - sumptus sunt ordinarii, hi lege etiam et populi de-
cretis defiuiti, ut titulus ipse docet, illi usu certe sancti, cum in
sacrificia menstrua, quae eadem manebant, eadem semper pen-
denda esset pecunia. Quod vero est gravissimum, et summa una-
quaeque expensa est quam minima et numerus pensionum singu-
larum - quam maximus: qua re fiebat, ut de impensis singulis
faciendis populum rogare et vix necesse esset in tam parvis, ne-
que satis commodum in tam crebris — ridiculum sane esset, si
hieropoei, ut duas vel tres drachmas expenderent, interdum obolos
quattuor, populum Deliorum in contionem advocassent, archontem
prytanesque sollemniter ad arcam aperiendam in templum addu—
xissent. Patet iam sententia mea: cum pecuniae ad sumptus ex-
traordinarios (opera, ὃανεῖα etc.) eosque maiores faciendos ne-
cessariae ex arca sacra occlusa desumerentur atque expromi non
possent nisi iussu populi coram summis civitatis magistratibus, ad
multas impensas ordinarias vel quotidianas, ut ita dicam, hiero-
poeis pecuniae quaedam summa permittenda erat, unde solverent
non aperta arca, ad hanc rem reditus annuos a se perceptos (non
illos, quos quaestores tradere solebant) extra arcam asservare per
totum muneris tempus atque inde impensas ordinarias facere eis
licebat, quo iure semper eos usos videmus — hinc duplices illae
et acceptarum et expensarum rationes pecuniarum explicantur, hinc
etiam intellegitur, quod aliter expediri nullo modo potest, cur sae-
pissime tantum τὺ περιὸν τοῦ πραχθέντος ἐνοικίων, τελῶν etc. a
superiore collegio hieropoei scripserint se accepisse, non universas
locationum, usurarum, vectigalium summas — expenderant enim
partem iam aliquam ea, qua dixi ratione, per muneris sui tempus.
Non obstat sententiae meae, quod pars quaedam redituum annuorum
— id quod supra iam dixi — ipso hoc Demaris archontis anno
percepta statim ab hieropoeorum collegio. quod munere fungebatur,
in arcam sacram illata dicitur: aes alienum usuraeque ab Hermone
Solonis s. et a Pachete Diogenis f. pensae. Nam haec alio quo-
que loco habemus commemorata inter reditus annuos⁵¹) additis

²¹) Collatis Demar. arch. rat. lin. 51 et 178 non temere mihi videor

