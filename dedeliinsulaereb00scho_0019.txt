-7-

origine quae narrabatur fabulae primum testimonium, sed etiam
vetustissimum est existimationis documentum illius, qua per omnia
tempora sacra insula apud omnes Iones fruebatur: prima enim hic
mentio fit πανηγύρεως 1111115, quae ad dies Apollini festos agendos
undique navibus exornatis advecta Delum conveniebat. Neque ut
nuper constituta haec nobis amphictyonia a poeta describitur: iam
in arae locum, quam Ulixes viderat, templum successit - pulcherri-
mum, si poetae fidem habeas3 iam deo ludi celebrantur et gym-
nici et musici, quorum ne mentio quidem fit in carminibus homeri-
cis; iam totus cultus apparatus conditus chorique virginum, quae
Deliades nominantur, rite atque non sine arte quadam constituti,
quum imitentur varias diversarum gentium voces, earum scilicet,
ad quas Latona erroribus exagitata pervenerit.23) Nemini versus
hos elegantissimos legenti dubium esse potest quin hac panegyri sacra
patria celebrentur, non recentia, sed antiquitus constituta, quorum
origo iam ex hominum memoria evanuerit. Cuius rei maximum
documentum esse censeo, quod Chio insula oriundus rhapsodus
cantus suos Deli recitat,24) quum non sit dubium festos hos dies
a vicinis primo proximis agi coeptos, Cycladum, quae dicuntur,
insularum incolis, postea vero crescente in dies templi gloria,
etiam ex aliis Ionum civitatibus ipsius Asiae insularumque adia-
centium sacras legationes ad Apollinem Delium missas. Quamo-
brem non falli mihi videor, si πανηγύρεως Ionum Deliacae originem
ad olympiadum initium fere refero: neque enim multo recentior
propter ea, quae modo exposui, esse potest, neque multo antiquior,
quum in recentissimis tantummodo, ut dixi, homericorum carmi-
num partibus sacrae insulae mentio fiat eaque brevissima, quasi
terrae audientibus nondum satis notae.

Certius nobis de tempore iudicare liceret, si satis fidei haberi
posset iis, quae de sacra legatione a Messeniis regis Phintae tem-
pore Delum missa hymnoque iis in honorem Apollinis composito
ab Eumelo, poeta Corinthiaco, memoriae tradita sunt a Pausania
periegeta,²⁵) qui etiam duos versus hymni huius perscribit‘ffi) Flo-
ruit enim Eumelus circa Olympiadem nonam (744—41), si Eusebi
canonem sequimur, quocum ita congruit. Clemens Alexandrinus,

2³) Hymn. in Apou. v. 146-164. 24) Ibid. v. 172—173.
2⁵) Pausan. 1v, 4, 1 et 33, 23 V, 19, 10. 2⁶) Ibid. IV, 33, 2.

