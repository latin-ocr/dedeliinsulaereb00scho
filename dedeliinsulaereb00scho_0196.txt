-184—

certa ratione non quit; verisimillimum tamen est utrumque spec-
tasse patres, ut et Delii punirentur ob alienum a populo Romano
animum, et eorum adversariis gratia referretur pro meritis. Prae·
terea occasione hac uti visum est ad portus deliaci vectigalium
omnium immunitatem pronuntiandam, qua re et negotiatorum suo—
rum commodis consulerent et Rhodiorum, quorum fides iis suspecta
erat, imminuerent commercium: et iam paucis annis post Rhodio-
rum legatos in senatu questos constat civitatis suae reditus e por-
torio perceptos a 1000000 ad 15000 drachmas esse redactos, ex quo
tempore immunitas Delo esset donata.⁸› Quod cum factum sit ante
Antiochi Epiphanis mortem (a. 164 a. Chr. n.), inde colligere pos-
sumus, quantum et quam subitum commercium Deli insulae ceperit
incrementum. Quamquam haec modo initia erant crescentis in dies
prosperitatis, quam maxime auctam esse post Corinthum a Romanis
excisam cum per se ipsum est verisimile, tum testatur Strabo.⁹)
Idem addit iam antea cum multos alios, turn inprimis mercatores
romanos insulam frequentasse, postea autem omnes Corintho Delum
transiisse, invitati emporii immunitate atque commoditate, cum
»peropportune esset situm omnibus ex ltalia et Graecia in Asiam
navigantibus«, neque Athenienses insula potitos neglexisse negotia·

torum commoda, sed summam habuisse curam omnium, quae ad ι

commercium levandum et augendum usui esse possent.

Sed non tam vernaculis mercibus florebat Delus, quamquam et
aes ¹⁰) vasaque deliaca¹¹i et unguentum ibi paratumst) et quaedam
cuppediae (gallinae inprimis earumque ova)¹⁸) clarissima essent,
quam advecticiis, quas crescens in dies Romanorum luxuria requi-
rebat, e variis orientis terris, prout hac vel alia re excellebant3
omnium vero celeberrima erat servorum mercatura, quae quanta
fuerit, inde intellegitur, quod Strabo auctor est aliquot interdum
servorum myriades uno die advectas, eodem etiam veniisse atque
deportatas esse, ut proverbium etiam exstiterit: »Mercaton appelle,
expone — omnia venierunt« ¹⁴) Haec fere sunt, quae a scriptoribus

 

Β) Polyb. XXXI, 7, 12. 9) Strab. X, 5, 4. ¹0) Plin. Hist.
Nat. XXXIII, 1443 XXXIV, 9, 10. ¹¹) Cic. acc. in Verr. 11, 34,
72, 176; IV, ¹3 p. Rosc. Amer. 46. ¹²) Plin. Hist. Nat. XIII, 4.

¹³) Plin. nist. Nat. X, 139. ¹⁴) Strab. XIV, 6, 2: ἔμπυρα,

κατάπλευσον, ἐξελοῦ, πάντα πέπραται.

