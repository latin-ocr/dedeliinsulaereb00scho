IV.

Pervenimus nunc ad tempora civitatis Deliorum prosperrima,
cum domi suis legibus magistratibusque utebatur, foris a poten-
tissimo quoque colebatur regibus dynastisque eo ad festa legat-iones
sacras mittentibus et dona cum ipsorum opibus tum dei gloria
digna. Sed ne huic libertatis Graecorum specioso nomini nimium
tribuamus, cavendum est. Auctores eius fuerant et Antigonus cum
Demetrio filio et Ptolemaeus Lagi sociique eius non tam studio
Graecorum ducti, quam ipsorum potentiae augendae gratia: liberos
quam in adversarii sui potestate eos esse malebat unusquisque et
libertatem iis concedebat ita, ut ea secundum sua ipsius consilia
uterentur, et male abuti eos credebat, si suis commodis minus ser-
virent minusque dicto essent audientes Testis misera Atheniensium
fortuna! Parvae quidem civitates, nisi bella in eorum terra gere-
bantur, minus variis fortunae casibus affligebantur, cum e debili—
tate sua et potentium contemptu plus caperent securitatis quam
civitates opibus pollentes, quippe quae, cum et nocendi et adiu-
vandi haberent maiorem potestatem, regum cupiditatem magis alli-
cerent. Quae res Deli quoque insulae libertati quam maxime pro-
fuit. Quid enim his temporibus, quibus incredibilia atque immania
modo admirationem haberent, cum uno die de magnorum saepe
regnorum fortuna decerneretur, parvulam hanc insulam possidere
vel templi pecunias in suum usum convertere regum. qui Europae,
Asiae, Aegypti vix essent contenti opibus divitiisque, intererat?
Denique post magna illa diadochorum, qui appellantur. bella initio
saeculi tertii finita et constituta Macedoniae, Syriae, Aegypti regna
mare Aegaeum, quasi in medio situm omnibusque commune praeter
insulas quasdam singulis adiacentes, in nullius potestate fuisse vi-
detur. Macedonum quidem reges sat habebant, si Graeciae ipsius
civitates saepenumero devictas semperque rebellantes 111 dicione
sua retinere possent; Asiae autem ingens regnum debilitabatur
continuis bellis intestinis, provinciarum praefectis etiam atque
etiam deficientibus3 Ptolemaei denique id potissimum agebant, ut
Phoenicum urbes maritimas sibi adiungerent Seleucidis repugnan-
tibus. Quamquam Aegypti regum auctoritas toto mari Aegaeo erat
maxima et ne post cladem illam quidem ad Coum insulam ab An·

