...99-

praefuerat! Confirmari autem mihi videtur opinio mea decreto po-
puli deliaci, quo collaudatur Rhodius quidam (Ἀναξι . . . . . [Φ]ει-
ὃιάνακτος) dux insulanorum classis et idem appellatur ἄρχων τῶν
νήσων,24) quod munus nomine immutato non aliud esse atque ne-
siarchi nemo est quin videat. Num Epicrates etiam Polystrati f.
Rhodius, qui in alio titulo25) cum sociorum triremis insularum
custodiae curam habuisse dicitur, munere archontis praeditus fuerit,
affirmare non audeo, sed a probabilitate non abhorret. Sed e titulo,
quem supra attuli‚2⁶) apparet archontem hunc non ab omnibus so-
ciis creatum, verum a Rhodiis suo arbitrio nominatum et in insulas
missum esse (ἀποσταλεὶς ὑπὸ τοῦ δήμου τοῦ Ῥοδίων ἄρχων ἐπί τε
τῶν νήσων καὶ τῶν πλοίων τῶν νησιωτικῶν), quamquam magnopere
dubito, utrum fuerit ab initio Rhodiis tanta potestas a ceteris sociis
permissa an ab ipsis paullatim vindicata: titulus enim hic ad ultimos
saeculi tertii vel potius ad primos secundi annos referri debet⁷ cum
decretum a Telemnesto Aristidis f. Delio (de quo infra agemus)
sit propositum. Haec fere sunt, quae certiora de insulanorum so-
cietate indagare potuerim3 nam de variis eius fortunae vicibus nihil
cognitum habemus et supervacaneum est vanis coniecturis tempus
terere.

Delus insula, quamquam nusquam diserte foederis insulanorum
particeps fuisse dicitur. dubium tamen non est, quin per satis lon-
gum tempus in sociorum numero fuerit, et videtur mihi hoc tem-
poris spatium satis certis finibus posse circumscribi. Iam supra dixi
initio Delum ad societatem non accessisse et confirmatur mea sen-
tentia iis, quae Homollius e tabulis hieropoeorum attulit nondum
editis; nam certissimis usus documentis demonstravit circa annum
300 a. Chr. n. Demetrium sacram insulam in dicione sua tenuisse
vel, si mavis, in tutela: appellatur enim ὁ βασιλεὺς nomine pro-
prio non addit0.²⁷) Aliquamdiu, fateor⁷ dubitavi, utrum Demetrius
sit. intellegendus an Ptolemaeus (de reliquis regibus ne eogitari
quidem potest); sed quia apparet illum regem hoc ipso tem·

24) Bull. d. Corr. Hell. X, p. 118. 25) Bull. d. Corr. Hell. X,
p. 111. 26) Bull. d. Corr. Hell. X, p. 118. 28) Homolle »Ar-
chives« etc„ p. 67 not. l: ex Lysixen. arch. rat. lin. 68-69: ὅτε ὁ
βασιλεὺς ἐξέπλευσεν τὴν κόπρον ἐξενέγκωσιν ἐκ τυῡ ἱεροῦ μισθωτοῖς.

ΔΔΙ-ΗΙ. 7·

