...53-

tiqui plane taceant neque tituli sint inventi, per quos historia in-
sulae illustretur. Commemoranda est tantum praeter Lysandri
illas tres corona aurea quinquaginta amplius drachmarum pondo,
quam dicavit Pharax Lacedaemonius, anno videlicet illo, quo
nauarchus cum classe Dercyllidae subsidio est missus.¹0) Qua re
apparet Lacedaemonios, tunc temporis maris Aegaei imperium ob-
tinentes, Deli quoque auctoritate longe antecessisse Athenienses,
quorum nulla munera commemorantur. Nihilo minus scimus eos
quotannis theoriam misisse Delum ad festum Apollinis celebran-
dum, l¹) ludos vero quinquennales esse a Deliis omissos cum per
se ipsum sit verisimillimum ob odium erga Athenienses, tum sine
ulla dubitatione affirmare licet coronarum aurearum numero com-
putato: cum enim duodecima 01. 103,12) decima certe Ol. 101 sit di—
cata, sextam autem magna cum probabilitatis specie ad Ol. 93 ret·
tulerimus, per septem Olympiades tres tantum coronae deo Delio
oblatae videntur.

Quod autem post Lacedaemoniorum ad Cnidum cladem urbisque
moenia a Conone restituta Athenienses etiam deliacam amphictyo-
niam redintegrare atque in pristinum modum restituere conatos
esse constat cum ex quodam Isocratei ΙΙλαταικοῦ loco sane ob-
scura,¹³) tum e titulorum aliquot argumento (ut Swoboda, deinde
Koehler uberius docuerunt), facere non potui, quin verisimillimum pu-
tarem eodem tempore illos templi deliaci amphictyoniae nomine ut
antea administrationem denuo vindicasse atque ludos etiam quiu-
quennales renovasse, Delia pristino more appellatos. Quam opi-
nionem confirmavit Koehler, vir doctissimus, quem honoris causa
nomino, summa liberalitate communicato mecum fragmento tituli
Athenis a se inventi neque adhuc publici iuris facti, ubi perscriptae
exstant sacri aerarii deliaci rationes ab amphictyonibus‚ qui ma-
gistratu functi sunt archonte Antipatro (Ol. 97, 4): atque hi iam a
superiore collegio, quod munus Demostrati aimo (01.97, 3 = 390
a. Chr. n.) obiit, pecunias in sacro aerario posit-as se accepisse

 

¹0) Xen. Hell. 111, 2, 12.

¹¹) Xen. Mem. IV, 8, 2; Plat. Phaed. p. 58 b. c.

¹²³) Timocrat. arch. rat. lin. 12—13: Bull. d. Corr. Hell. X, p. 465.
13) Isocrat. XIV, 28.

