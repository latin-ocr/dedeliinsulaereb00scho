—138—

publicis elocandis, antequam credo ἐπιμελητῶν munus esset insti-
tutum. Nam hi μάρτυρες ἰδιωτῶν, ut appellantur (quos cave cum
ἐπιμεληταῖς confundas, quippe quinon ἰδιῶται fuerint, verum ἀρχή)
in eodem occurrunt marmore Arundeliano,¹⁰⁹) ubi nonnulla iam in-
venimus singularia — eundem hieropoeorum atque agoranomorum
scribam, deinde undecimvirOS, de quibus statim verba faciam —:
quae omnia satis explicantur tituli aetate, quem ad prima paene
tempora reipublicae deliacae liberae referendum esse Homollius ex
titulis a se inventis demonstravit.

De τῶν ἕνδεκα, quos modo commemoravi, munere dici nihil
potest, quod semel occurrunt inter testes publicOS, qui in operibus
elocandis aderant.1¹0) Quod Nenz monet diversum eorum munus
fuisse ab undecimvirorum Atheniensium munere, recte illud qui-
dem se habet, sed supervacaneum est, quoniam nomina talia a
magistratuum numero petita, si variis in civitatibus inveniuntur,
nemo sana mente praeditus conferre potest. Coniectura si licet
uti, facillime animum induxerim, fuisse illos undecimviros pry-
tanes reipublicae, quod hi saepissime hieropoeis adfuerunt in re-
bus gerendis. Quamquam dubitationem illud movet, quod, si
ita res fuit, non nomine suo designantur, sed numero, cuius rei
nullum mihi aliud exemplum praesto est. In medio igitur res re-
linquenda est.

Munerum illorum, quibus solebant in plurimis civitatibus graecis
divitissimi cives onerari λειτουργιῶν nomine, Deli unum tantummodo
innotuit. — choragia. Choragorum constanter mentio fit in titulis
quibusdam, quos ob ipsam hanc causam choragicos appellare con·
saevimus: in illis enim statim post formulam quandam boni, credo,
ominis causa semper praemissam (ἐπὶ τοῦ δεῖνα ἄρχοντος ὑγίεια
καὶ εὐετηρία ἐγένετο) perscribebantur eorum nomina, qui ludis
magnis annuis, Apollineis et Dionysiis, choros varios suis sumptibus
instructos in scaenam produxerant, secundo loco eorum, qui τῷ
θεῷ ἐπεδείξαντο, artificum scilicet varii generis; interdum duabus
his titulorum partibus interponitur, ut iam dictum, vasculorum ab
archonte asservatorum catalogus. Tales tituli publici iuris sunt
sacti duodecim ad annos pertinentes archontum Aristocriti (a. 284
a. Chr. n.), Cleostrati (a. 282), Charmi (a. 280), Hypsoclis (a. 279),

¹⁰9) c.1. G. 2266, lin. 29 et B. lin. 9sqq. ¹¹⁰) C. 1. G. 2266, lin. 25.

