-39-

re demonstrari neganti insulam etiam in dicione Atheniensium illo
anno fuisse. Aliter res se habet de titulo Philoclis regis Sidonii
honorario, quo a populo Deliorum corona aurea ornatur et decer-
nitur, ut sacrificia pro salute eius et Deli et Athenis deis fiantt¹²⁶)
nam cur Athenas potissimum eligerent, nisi inter eas Delumque
arcta etiam necessitudo intercederet? Quod vero insulanorum men-
tio fit, accurate re perpensa mihi potius contra Homollii sententiam
pugnare videtur, commemorantur enim tali modo, ut appareat De-
lum hoc tempore societatis eorum non iam fuisse participem, quo-
niam per Ptolemaeum tantum foederis huius fautorem pecunias eis
mutuas datas recuperare conantur. Opinioni meae obstare videtur,
quod corona Philoclis proclamari iubetur Apollineis, non Deliis,
quae maxima fuerunt sollemnia, quamdiu permansit Atheniensium
dominati03 sed iam supra probare conatus sum festum pentetericum
solum esse appellatum Deliorum nomine, et facillime fieri potuit,
ut hoc ipso anno Apollinea modo celebrarentur. Denique non veri—
simile est tempore Demetrii Phalerei Delios ab Atheniensibus de-
fecisse, cum vix quemquam haberent, ad quem se applicarent:
Aegaei enim maris principatus certe penes Ptolemaeum erat, Athe-
niensium socium et amicum; adversariorum autem eius Antigoni
Demetriique partes si secuti essent, non sacrificassent Athenis neque
a Ptolemaeo beneficiis ac donis essent ornati. Et si ultro iis
Demetrius Phalereus (quae quidem videtur Homollii sententia)
templa administranda reddidisset, cur tanto odio Delii memoriam
Atheniensium prosecuti essent, ut templi eorum nomen etiam im-
mutarent? Mea igitur opinio est templorum deliacorum administra-
tionem usque ad Ol. 118, 1 penes Athenienses permansisse3 sed
unum pro certo affirmare audeo Homollium secutus neque multo
post hunc annum neque ante Demetrii Phalerei tempora Delum
libertatem suam recuperare potuisse.

Priusquam ad res liberae Deliorum reipublicae tractandas trans-
eam, necesse videtur pauca illa brevi comprehendere, quae de in-
stitutis civitatis eorum tempore dominationis atticae cognita ha-
bemus. Atque vidimus rempublicam deliacam habuisse hos ma-
gist-ratus proprios: archontem nmmum, cui summa rerum sine dnbio
mandata erat3 hieropoeos quattuor, quorum erat sacrificia et maiora

¹²⁶) Bull. d. Corr. Hell. 1v, p. 327.

