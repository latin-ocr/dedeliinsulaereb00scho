-27-

Attingeri sententiam, quam quidem mihi impugnandam non censeo:
qui enim Iustini narrationes Diodorique inextricabilem illam chro-
nologiam disertis inscriptionum testimoniis anteponit, vel in repu-
blica Atheniensi, ut unius Periclis bonae fidei per sex annos cre-
derentur tot milia talentum, fieri potuisse et existimat et aliis
etiam persuadere conatur,⁹) cum illo non mihi est disputandum.
Supervacaneum quoque existimo investigare, quibus rationibus per-
motus populus Atheniensis aerarium Delo Athenas transferendum
decreverit: gravissimam fuisse causam inter omnes, credo, constat
imperii in socios firmandi tutandique consilium, quibus vero ratio-
nibus, minus magisve speciosis, illam suam imperandi cupiditatem
praetexuerint‚ nihil hoc curo et confido satis Periclis aliorumque
ingenio, ut optima eos excogitasse credam.

Lamententur sane rhetores quidam antiqui et nostri aliquot
miti admodum animo praediti de Atheniensium in socios iniu-
stitia laudentque ut pulcherrime dictum Aristidis illudz10) rem
esse Atheniensibus utilissimam, in socios iniustissimam. Equidem
et Aristidem credo, cuius »e fronte, velut e sulco profundo, altae
cogitationes orirentur«, nunquam haec tam inepte dixisse et ad-
miror totam hauc reipublicae gerendae rationem, praeclaram illam
dignamque summi viri ingenio: nullum est enim imperium, quod
sine aliqua iniuria constituatur, nullum, quod sine aliquo partium
incommodo firmetur, et fuit sane hoc tempus et Athenarum et to-
tius Graeciae gloriosissimum ac quocum paucae tantummodo uni·
versae historiae aetates possent comparari — conati sunt ornnes
Graeciae urbes populosque in unam societatem coniungere, sed —
ἀνένευσε Κρονίων. Vereamur igitur contumeliis offendere magno-
rum virorum Manes iniustos eos appellantes, qui pecunias solum
a sociis exigebant, corpora sua pro illis obiiciebant vitamque: ut
taceant homines, lapides loquentur - testis ille clarissimus illo-
rum centum septuaginta septem, qui una e tribu uno anno occu-
buerunt,¹¹) in sepulcro positus.

Haec si quis non ad rem pertinere arbitretur, errat: inest enim
cum in alios socios, tum in Delios rei gerendae rationis excusatio,
quum ne post aerarium quidem Delo avectum Athenienses Apol-

9) Attinger, »Beitrage zur Gesch. von Delos« p. eff. ¹⁰) Plutarch.
Aristid. cap. 25. ¹¹) C. 1. A. 1, 433.

