—150—

annum (a. 179) sunt referendi. Qua de re magnopere dubito, cum
idem hic sit Anaxithemis Pachetis f. (e familia notissima oriundus)
atque hieropoeus eiusdem nominis magistratu functus Amphicle
archonte, novem autem annorum spatium inter munus utrumque
interiectum maius videatur, praesertim in viro summo loco nato.
Post Parmenionis certe annum quarta haec mensa nusquam in
rationibus, quas supra appellavimus, occurrit, ut putandum sit cum
possessoribus eius magistratus agere desiisse.¹⁵⁴)

Ultimos nominavi hos negotiatores ex omnium eorum numero,
qui aliquo modo seu magistratus seu privati reipublicae deliacae
officia sua praestiterunt. Nam qui variorum deorum et dearum
fuerunt sacerdotes, eorum pauci tantummodo appellantur in titulis
ante insulam Atheniensibus subiectam scriptis — sacerdotes Apolli-
nis¹⁵⁵) et Aesculapii‚¹⁵⁶) ἱέρειαι Δήμητρος et Κύρηςῐῡῖ). Atque ne
de his quidem quicquam novimus, nisi fuisse eorum munus annuum.
Quamobrem eos praetermitto et ad ministros quosdam transeo mi-
noris dignitatis atque mercede conductos, non ipsi civitati ser-
vientes — cuius generis nullos innotuisse mirum esse non potest
reputanti documenta nobis praeter decreta aliquot publica nulla
fere esse servata —‚ sed templi administratores opera sua ad-

iuvantes, ut in reipublicae institutis enarrandis cum magistratibus
coniungendi sint.

¹⁵4) Hoc loco, quia nusquam alibi occasio dabitur, mentionem faciam
commutationem quandam rationis has mensas commemorandi in hiero-
poeorum tabulis esse factam inter Demaris et Amphiclis archontum annos:
Demare enim archonte promiscue modo haec, modo illa appellatur, Am-
phiclis anno universae pecuniae sunt secundum mensarum ordinem dis-
positae. 155) Demar. arch. inv. lin. 53: Σωκρίτου ἱερητεύσαντος ἐπ’
ἄρχοντος Φίλλιος; ibid. lin. 143: ὁ ἱερεὺς Πυθέας καὶ ὁ ἅρχων Φίλλις -
ne credas binos vel plus fnisse quotannis Apollinis sacerdotes, obstat
articulus ἱερεὺς voci additus; quattuor enim fuerunt Deli archontes Phil-
lios nomine praediti. ¹⁵⁶) Demar. arch. inV. lin. 110: ἄρχοντος Τε-
λεσαμχίδου Τιμοκλῆς Τελεσίππου ἱερητεόσας Ἀσιληπιῷ; praeterea in eodem
inventario appellantur, plerumque nomine addito archontis‚ quo sunt sa·
cerdotio functi, Aesculapii sacerdotes hi: Xenon Pistis f. anno 231
(lin. 47—48), Carystius — a. 221 (lin. 43), Soteles — a. 216 (lin. 45), Xeno-
crates - a. ⁴? (lin. 43), Lysanias -- a. 217 (lin. 44). 1⁵¹1) Demar. arch.
rat. lin. 201: τῇ ἱερείᾳ τῆς Δήμητρος .. τῇ τῆς Κόρης.

