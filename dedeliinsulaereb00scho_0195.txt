-183-

a nullo dubitetur post inventos titulos haud paucos, quibus de-
monstratur per multos post Philippi cladem annos insulam a suis
magistratibus administratam (commemoro tantum rationes Demare
a. 180, deinde Amphicle a. 170 archontibus scriptas), inutile ac
paene ridiculum est de hac re notissima disser‘endo tempus terere
atque satis habeo, Polybius quae tradidit memoriae, breviter ex-
ponere.

Atque uno loco ille dicit Athenienses legatione post Persen
captum Romam missa (a. 167 a. Chr. n.) impetrasse, ut sibi una
cum Haliartiorum agro Lemnus quoque et Delus insulae darentur,
adiciens eos e proverbio »lupum auribus cepisse«, cum magnas
sibi comparassent cum Deliis difficultates; altero fragmento legitur
uberius expositum Delios a Romanis iussos insula cedere omnibus
rebus suis deportatis consedisse in Achaia atque inde, in civium
numerum cum essent recepti, ab Atheniensibus petivisse, ut, illis
quae essent cum Achaeis pacta (σύμβολα), ad se quoque perti-
nerent; Athenienses autem cum ne hoc quidem iis concessissent,
legatos de hac re esse ab utrisque Romam missos Achaeisque
Deliorum causam pro sua agentibus senatum decrevisse, quae ab
Achaeis secuudum leges de Deliis statuerentur, ut essent rata. Ita
Deliorum populus cum Achaeis in unum confusus interiit. Sed
non omnes Delios insula patria esse expulsos vel brevi post ali-
quot eorum rediisse constat non solum e lapide sepulcrali, quem
iam Lebegius attulit‚⁵) ubi Deliorum duorum nomina exstant, sed
etiam e titulo argumenti incerti a Reinachio nuper edit0:⁶› cata-
logus est quidam, ab omni parte mutilus, ubi inter multa Roma-
norum atque Atheniensium nomina duabus columnis perscriptas)
mentio fit duorum item Deliorum.

Solane erga Athenienses benevolentia senatus romanus per-
motus precibus eorum obsecutus sit, an aliae quoque causae —
fortasse nimis perspicua Deliorum in Persen regem amicitia —
accesserint, cur Delum Atheniensibus tradere placeret, diiudicari

 

⁵) C. 1. G. 2322b¹⁷ Add. ⁶) Bull. d. Corr. Hell. VIII, p. 156.

⁷) Quid sibi velint litterae Tet Φ singulis nominibus una vel altera
addita, divinare non possum. Ut littera T talentum significet. quid η m?
An cogitandum est ambas esse pro numeralibus adhibitas, ut T trecentas

(scil. drachmas) significaret, Φ - quingentas? Diiudicent alii.

