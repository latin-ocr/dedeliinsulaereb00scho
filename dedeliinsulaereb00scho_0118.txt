-106—

hanc ipsam rem Romam missis vel mittendis agitur.⁶⁸) Sed gra·
vissimo magni illius regis casu nihil edocti populi Romani ami·
citiae praetulerunt Persei regis benevolentiam et non solum uxo-
rem eius Laodicen, Seleuci filiam, statua publice decreta honora·
verunt,⁶⁹) sed etiam ipsius regis edictum, quo exules in Macedo-
niam restituebantur belli contra populum Romanum parandi causa,
in Apollinis templo proponi passi sunt⁷⁰) itemque foederis docu-
mentum, quod inter regem Boeotiosque ictum erat:‘¹¹) ne mireris
igitur post deletum regnum Macedonicum Romanos, cum non modo
in ipsos hostes, sed etiam in civitates, quorum fides suspecta erat,
severius animadverterent, Atheniensium precibus obsecuti et insu-
lam iis permisisse et pristinos incolas in exilium eiecisse3 quas res
infra uberius tractabimus, cum ad tertiam historiae deliacae aeta·
tem ventum erit.

Haec fere sunt, quae de casibus civitatis deliacae certiora
dici possint, neque pluribus de eis agere attinet, praesertim cum
iam in iis, quae modo exposui, divinationi et coniecturae plus
videatur tributum esse, quam fortasse licuit. Sed addenda hocloco
censeo, quae Homollius in paginis aliquot acuminis et doctrinae
plenis, usus titulis plerumque nondum editis, exposuit de commer-
cii vestigiis frequentissimi, quod inter civitatem deliacam et urbes
quasdam intercedebat mercatura florentesw) ln qua disputatione
utitur proxenorum insulae nominibus popularibus ita, ut recte et
neget unum vel duos proxenos in eadem urbe electos nihil demon-
strare, cum honoris causa homini bene merito potuerit munus no-
menque esse delatum, et si qua in urbe maior proxenorum nume-
rus occurrit, hoc documento esse statuat, eam cum Deliis arctiore
amicitia commercioque frequentiore fuisse coniunctam. Et prin-
cipem quidem locum, quod minime mirum, tenent Rhodiorum civi-
tas et Alexandria, quarum illa octies vel decies, haec septies in
populi deliaci decretis appellatur. Sed haec minoris sunt momenti,
quia insulae cum iis necessitudinem intercessisse iam supra multis
e documentis didicimus eamque non solum ad commercii commoda
verum etiam ad totum rerum statum referri posse apparet. Multo

⁶⁸) Bull. d. Corr. Hell. VIII, p. 87 sq. ⁶⁹) C. 1. G. 2275·-
70) Polyb. XXVI, 5. ⁷¹) Liv. XLII, 12. ⁷²) Homolle »Rapportt

etc. p. 26-27 et 32 37.

