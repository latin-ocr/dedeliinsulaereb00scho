-14-

ducere, ut credat rempublicam coepisse ad Apollinem Delium sacras
legationes mittere, quum vix littorum suorum marisque adiacentis
ob bellum Megaricum essct compos. Ceterum sub finem huius
saeculi etiam amphictyonia Deliaca debilitata est, tot coloniis et
ad orientem et ad occidentem versus deductis, tot civitatibus Ionum
asiaticorum vel a Cimmeriis dirutis vel a Lydis subactis. Cuius
rei maximum mihi est documentum, quod nulla fit per multos
annos Apollinis Delii mentio, quum Delphicus deus saepenumero
landetur auctor urbis alicuius condendae3 adferri etiam potest,
quamquam multo post est factum, Croesum, quum et Delphicum
Apollinem et Ismenium donis amplissimis oriiaret‚³⁶) nullam habuisse
Delii rationem, quod non fecisset, si ab Ionibus, qui in eius dicio-
nem venerant, magnopere coleretur. Huc referenda puto etiam
Thucydidis verba dicentis 37) per longum tempus esse intermissos,
qui quondam celebrati essent, ludos ob calamitates: quo verbo non
Persarum bella eum designare vel inde patet, quod ludos comme—
moravit tanquam ob diuturnitatem temporis prorsus oblivione obru-
tos atque necesse habuit etiam Homerum testem afferre ut in re
non omnibus nota.

Praeter has omnes alia etiam ratio eaque gravissima mihi
praesto est, cur credam Solonis illam de deliastis, nobis non ser·
vatam, legem primam fuisse, qua publica Atheniensium civitatis
legatio ad Apollinem Delium constitueretur. Constat Solonem ius
sacrum ue minima quidem ex parte immutasse, quum ne leges qui-
dem de homicidiis (Blutbann quod sermone vernaculo dicimus) at-
tingere auderet: quae igitur hic novasse traditur, existimandus est
in talibus rebus sanxisse, de quibus nihil adhuc lege cautum esset.
Quid? quum notum sit praemium ab eo esse propositum iis, qui
Olympiae rel Isthmiis victoriam reportarent‚³⁸) et quam maxime
verisimile videatur non sine eo ludos Pythios denuo institutos post
bellum sacrum, eius certe consilio gestum, quae causa est, cur
negemus illum primum lege sanxisse, ut theoria Atheniensium quot-
annis Delnm mitteretur, eo consilio videlicet, ut quum amphi-
ctyonia Deliaca, tanta civitate aucta, plus virium recuperaret, tum
Athenae, tam antiquorum sollemnium participes factae, plus existi-

36) Herodot. 1, 50—52. ⁸⁷) Thucydid. 111, cap. 104.
³⁸) Plut. Sol. cap. XXIII.

