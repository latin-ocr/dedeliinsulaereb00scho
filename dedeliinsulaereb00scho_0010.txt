-ῃ-

commentariosque hominum doctorum dispersa sunt, ut accuratissime
colligerem titulisque omnibus ad Delum pertinentibus diligentissime
examinatis atque inter se collatis (nam ex scriptoribus antiquis
etiam atque etiam retractatis vix quicquam redundavit, quod non
iam esset notum) nova quaedam afferrem ad Deli insulae res inde
ab antiquissimis temporibus cognoscendas totamque et reipublicae
gerendae et templi Apollinei administrandi rationem illustrandam.
Seclusi plerumque vel paucis tantummodo verbis attigi quaestiones
ad res sacras, quae proprie dicuntur, et ad artis historiam spectan-
tes, quoniam et minus ad singularis civitatis instituta publica quam
ad universam graecae cum religionis tum artis disciplinam pertinere
videntur, neque uberius pertractari possunt deficientibus adhuc do-
cumentis. Lubenter topographiam, quam dicunt, insulae exposuissem
situsque templorum variis deis consecratorum discripsissem3 sed
perdifficile est res huiusmodi sibi aliisque illustrare locis ipsis non
visis, quae mihi facultas data non erat. Forsitan obiciat mihi quis-
piam, quod non exspectaverim, dum titulis omnibus ceterisque
monumentis publici iuris factis quaestiones quaelibet ad Delum
attinentes certiore ratione expediri possint totaque de insula saera
ἱστορία absolvi: atque confiteor, cum Roberto et Koehlero, magistris
meis (quos honoris causa nomino), auctoribus de hoc labore susci-
piendo cogitare coepissem, ipsum me idem illud reputantem aliquam-
diu dubitavisse3 sed omnis mihi scrupulus exemptus est colloquio
cum Homollio habito, cuius e verbis (fortasse falso> animum induxi,
ut crederem satis longum temporis spatium elapsurum, antequam
monumenta deliaca omnis generis vir ille doctissimus ederet. Quare
nullum videtur esse periculum, ne propediem opusculum meum,
in quo componendo satis laboris consumpsi, inutile fiat.

Occasione denique hac utor, ut gratias quam maximas agam
eis viris doctis, quorum consilia utilissima laborem meum maxime
sublevarunt atque ad bonum, ut spero, finem ut perduceretur effe—
cerunt: C. Roberto, qui idem primus me impulit ad hanc quae-
stionem suscipiendam, Udal. Koehlero et Th. Homollio‚ qui cum
aliis rebus tum communicatis mecum summa liberalitate titulis qui·
busdam nondum editis gratissimam opem tulerunt.

Scribebam Aquis Mattiacis ultimo (lie anni 1888.

