—176—

ut dona nulla capere posset eaque omnia asservarentur in Apollinis
fano, ubi certe saepius appellantur φιάλαι resque aliae huic deae
vel soli vel una cum filio dicatae.⁹⁵)

Non locus hic est ne pretiosiora quidem dona singulatim per-
scribendi (quaedam iam attuli memoratu dignissima), possum tantum
mentionem facere eorum, quae quotannis deo Delio dicari solebant
ab eisdem semper donatoribus. Iam tempore administrationis am-
phictyonicae vidimus magnis Apollinis festis — Deliis — dicari
solitas esse ab Atheniensium republica singulas coronas aureas,
quas pentetericas nominatas esse cognovimus3 post templum De-
liis redditum festa quidem quinquennalia celebrari desita sunt pri-
mumque denuo locum obtinuerunt sollemnia pristina annua —
Apollinea (Ἀπολλώνια), sub amphictyonum administratione, ut iam
vidimus, prae Deliis paene oblivioni data; ad quae iam usus ille
est translatus dona dicandi eadem semper certo temporis inter-
vallo redeuntia eo discrimine, ut e quinquennalibus annua fierent
sicut ipsa festa atque, qui offerebant deo, non iam Athenienses
essent (quorum neque theoriae neque dona fere ulla in hieropoeo-
rum inventariis⁹⁶) commemorantur), sed alii, reges hominesque pri-
vati. Ex quibus nonnulli non solum vivi deum ornaverunt donis
annuis, sed etiam, ne post mortem offerri quotannis desinerent,
curaverunt pecuniis depositis, quarum ex usuris a senatu, ut vide-
tur, administratis et dona eadem compararentur et sacrificia vel
festa in ipsorum honorem deo fierent.⁹⁷) Primi hic sunt appellandi
Ptolemaei reges duo Philadelphus et Euergetes (de Sotere nihil
tale est notum) atque Philetaerus Pergamenus, quorum nominibus
etiam Demare archonte et phialae singulae ab hieropoeis aut quae-
storibus in templum inferri solebant et sacrificia fieri;⁹⁸) per bre-

 

95) In Dem. arch. inv. lin. 4 appellantur anulus aureus et monile
artificiosum magni pretii deae a Stratonice regina oblata, in magno
Apollinis templo asservata. 96) Phialae duae, non amplius, Demare
archonte commemorantur ab Atheniensibus dicatae, quarum una in magno
templo (lin. 38¹, altera in ναῷ οὗ τὰ ἑπτά (lin. 176) asservabatur. ⁹⁷) Qua
dc re cs. Homollii commentarium in Bull. d. Corr. Hell. VI, p. llo-115,
142 ἦ145, 157--- 166 ct »Archives«, etc. p. 47 54. ⁹⁸) Εὐτύχεια Φιλ-
αδέλφεια credo fuisse non duo festa (quae Homollii sententia est), sed
unum3 quare binas phialas quotannis Εὐτυχείων Φιλαδελφείων nomine
in templo depositas et ab hieropoeis quidem, cum reliquae eiusmodi a

