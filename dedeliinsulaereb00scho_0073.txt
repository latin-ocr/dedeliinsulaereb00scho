„61-

aliasque privatis aliquot hominibus mutuas datas cetera omnia de-
monstravimus esse expensa ad sollemne quinquennale celebrandum:
unde patet omnem sumptum quotidianum in sacrificia τὰ κατὰ μῆνα,
aedificia sacra aliaque huiusmodi faciendum magistratus Athenien—
ses per hoc triennium Deliis permisisse, cui pares esse non po-
tuissent, nisi pecuniae iis essent quaedam sacrae assignatae. Haec
omnia quarto illo anno, quo novum amphictyonum collegium ma-
gistratum iniit, commutata videmus: ad eos iam est delata tota
rerum sacrarum administratio, in suum recipiunt aerarium pecunias
omnes deo redeuntes, ex eodem impensas suppeditant et magnas
et parvas ad sacrificia menstrua facienda, ad mercedem ministris
dandam, ad murum quendam exstruendum, ad aedificium, cui ἐπι-
στάσιον nomen est, restaurandum, ad alia denique quaedam non
satis certa. ³³)

De pecuniis et acceptis et expensis non multum habeo novi
quod afferam post luculentissimum Boeckhii commentarium334) sed
non sunt praetermittendae haec rationes, cum unum hoc exstet do-
cumentum Atheniensium administrationis integrum3 et inter Boeckhii
meamque disserendi rationem hoc maxime interest, quod vir ille
doctissimus ipsum modo titulum explicare sibi proposuit, ego vero
ex eo aerarii sacri vices illustrare studeo.

Inter templi reditus primum locum obtinent usurae pecunia-
rum, quae mutuae dabantur vel civitatibus vel hominibus privatis
ea condicione, ut pro centenis drachmis quotannis denas pende-
rent (τόκους ἐπιδεκάτους), post quinque vero annos ipsum caput
redderent: haec enim e rationibus Cratete archonte conscriptis a
Boeckhio explicata³⁵) non dubito ad nostri tituli tempus transferre,
quoniam antiqua lege fenori datae dicuntur pecuniae.³⁶). Pecuniae
vero mutuae maximam partem a civitatibus esse sumptam iisque
exteris, non magis est quod miremur, quam in earum numero

³³) C.I.A. H, 814¹», lin. 26sqq. 34) Staatshaush. d. Athen. 11³,
p. 68ff. ³⁵) Boeckh, Erklarung einer attischen Urkunde etc. (Kl.
Schriften B. V.) ξ 13. ³(3) Τάδε ἐδανείσαμεν ἐπὶ ταῖς αὐταῖς συ νθή-
καις καθάπερ οἱ ἄλλοι τὰ ἱερὰ χρήματα τοῦ ’Λπόλλωνος τοῦ Δηλίου δε-
δανεισμένοι elci: C. Ι. A. 11, 8141’, lin. 10 et l. 37. De hac lege, quam
constat etiam postea valuisse liberae reipublicae tempore cfr. quae infra
disputantur.

