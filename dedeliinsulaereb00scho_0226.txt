-214-

causa electis numquam fieri poterat — Euodus, Veneris zamma,
per duodeviginti annosffl) hoc officio est functus, Nicephorus Iovi
etiam longius apparuit, per triginta et septem annos. ¹⁶⁴) Iamdixi
probabilius mihi videri fuisse eos servos publicos vel dei proprios
(ἱερούς), quod in νεωκόροις deliacis documentis quibusdam allatis
demonstrare conatus sum. Quanquam una cum Veneris zaooro
δημόσιος quidam ipso hoc nomine appellatus bis occur1·it,¹⁶⁵) qui
fueritne idem an diversus ab illo, quem adiuvisse sacri aerarii
quaestores vidimus, diiudicari non quit: mihi quidem hoc non ob-
stare videtur, quominus sit zacorus item e servis electus.

Perlustravimus iarn omnes, quot quidem innotuerint, magi-
stratus ministrosque infimos, qui aliquo sunt munere functi maiore
vel minore in cleruchia deliaca, quamdiu templa opibus famaque
florebant atque insula ipsa divitiis atque existimatione valebat, i. e.
per saeculi secundi alteram partem primique initium. dum in bellis,
quae cum populo Romano Mithridates Ponti rex gessit, periit sacrae
insulae prosperitas bis direptae a regis illius primum ducibus, deinde
ab eius sociis - piratis. Quae quamvis sint iam saepius ab aliis
pertractata neque novi quicquam addi possit, tamen necesse est,
quoniam insulae vices per tot iam saecula persecuti sumus, etiam
extremos eius casus breviter enarrari.

VIII.

Non uno die cecidit sacra Delus. Varios casus beni Mithri-
datici enarrare eo magis taedet, quod nihil ad Delum pertinent.
Satis notum est. quomodo rex Ponti omnibus locis populo Romano
inimicitias conflare studuerit et qua ratione adiutus ab Aristione
philosopho, qui postea Athenarum dominatione potitus est, hanc
civitatem ad defectionem pellexerit. Idem hoc in Delo insula eum
conatum esse facere, fortasse ut Romanis ibi habitantibus eandem

 

¹⁶³) Bull. d. Corr. Hell. VI, p. 346 et 490. ¹⁶⁴) Lebogue »Becher-

ches‹ etc. no. 1 et 2. ¹⁶⁵) Atque bis idem — Eutychides: Ἀθήν. lv,
p. 461 et 462.

