—93—

Deli eruta ab Homollio et Hauvettio inprimis publici iuris est
factast)

Inita est haec societas ab insulanis certe non ante Alexandri
Magni mortem, quo tempore inter diadochorum simultates foederis
illius antiqui, quod sub Atheniensium principatu bis ictum, bis
ruptum eos per duo fere saecula defenderat et a latronum rapinis
semper mare Aegaeum infestantium et ab exterarum civitatum ini-
micitiis, consuetudo effecit ut quaererent, ad quem se denuo ap-
plicarent libertatis insularum recuperandae et pacis tuendae causa:
ὅπως ἐῶσι τοὺς Ἕλληνας ἐλευθέρους καὶ αὐτονόμους ἡσυχίαν ἄγειν
τὴν χώραν ἔχοντες ἐν βεβαίῳ τὴν ἑαυτῶν, ut scriptum legitur in
documento notissimo, quo foedus attico—deliacum alterum Nausinico
archonte pactum est.³) Atheniensium autem viribus longinqua,
quam contra Macedonum principatum sustinuerant contentione ex-
haustis, nulla iam erat civitas classe satis potens eaque libera ac
nullius regis dicioni obnoxia, unde auxilium praesidiumque multis
undique imminentibus periculis sperarent, praeter Rhodiorum rem-
publicam, cuius potentiae et gloriae magnus accesserat cumulus
libertate contra Demetrii arma fortunamque defensa. Et quod hi
a duce illo clarissimo flagitare ausi sunt nullis eius minis deter-
riti et impetrarunt diuturna obsidione non fracti, ut liceret sibi
omnium regum pariter amicos esse nulliusque societate tali modo
obstringi, ut contra adversarios eius arma ferrent alienisque com-
modis inservientes suis ipsorum rebus damnum afferrent ac detri-
mentum —id ipsum ceterae quoque Aegaei maris civitates sibi
ut optimam proposuerant rei gerendae rationem omnique studio
expetebant.

Sed utrum iam ante illam obsidionem aliquot insulae Rhodio·
rum partes secutae sint, an inter se tantum parvulae quaedam
civitates, inprimis illae in Cycladibus sitae societatem iunxerint,
dignosci vix potest neque multum interest, cum pro certo affirmare
liceat aute hoc tempus paucas admodum urbes societatis participes

²) Homolle »la confederation des Cyclades au III siecle av. J. Chrs:
Bull. d. Corr. Hell. IV, p. 320 sqq. Hauvette-Besnault »Inscriptions de
Delosaz Bull. d. Corr. Hell. vll, p. 5sqq. Durrbach »Decrets du 111 et
11 siecles trouves a Delosa: Bull. d. Corr. nell. X, p. 102 sqq.

³) C. 1. A. II, 17. lime—12.

