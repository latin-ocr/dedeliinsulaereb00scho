-13-

pessumdato — eo tempore, quo post Medos repulsos ab Athenien-
sibus foedus constitutum esset vel imperium iis, qm· hic laudantur,
finibus circumscriptum.

Dicat fortasse quispiam: tune negas Athenienses amphictyo-
niae deliacae antiquitus participes fuisse, quum tamen memoriae
traditum sit in omnes Cycladas ab iis esse colonias deductas!34)
Quam certe fabulam posteriore tantummodo tempore esse exco-
gitatam, cum iam florerent Atheniensium res, Ionum vero ad—
versa fortuna adflictarentur, testis mihi est gravissimus Homerus,
qui non tam plane de Athenarum urbe tacuisset, si eam patriae
suae Ionumque omnium existimasset metropolin. Maximi etiam
mihi momenti esse videtur, quod tetrapolis Marathonia (ut cona·
tus sum demonstrare in annotatione) propriam theoriam Delum
mittere solita est e certarum familiarum gentilibus compositam:
omnia talia gentium quarundam atque regionum Atticae privata et
propria sacra ad vetustissimam pertinere antiquitatem certum est,
quum nondum coniunctae erant per synoecismum huius cixitatis
partes; neque verisimile est hanc theoriam, privatam ut ita dicam,
in usum venisse tota republica iam suam mittente. Quod pergrave
existimo, quum reputo Marathona esse, unde Xuthus, Ionis e
Creusa pater et nemo alius nisi Apollon ipse Ionum ἀρχηγέτης,
Athenas venerit.³⁵) Quae si recte disputati, hac antiqua tetra-
polis Marathoniensis cum Apolline Delio coniunctione, quae multo
ante exstitit, quam cum aliis Atticae pagis in unam civitatem coa-
lesceret, illustratur aliqua ex parte quaestio de Ionum gentis prim-
ordiis atque migrationibus: non enim equidem Ernesti Curtii viri
illustrissimi opinionem non e Graecia primum Iones in Asiam per-
venisse, verum via prorsus contraria mare Aegaeum transiisse,
parvi facio et quo magis reputo, tanto probabilior mihi esse vi-
detur.

Quoquo modo res se habet in quaestione hac perobscura, illud
mihi minime videtur dubitationi obnoxium: non fuisse Athenienses
antiquitus amphictyoniae deliacae participes. Neque septimo sae-
culo, quo tempore civitas intestinis discordiis divisa et exagitata
in summas angustias venerit, quemquam puto posse animum in-

³4) Isocrat. Panathen. §43—443 Vell. Patercul. I, 4.
³⁵) strab. VIII, 7, 1.

