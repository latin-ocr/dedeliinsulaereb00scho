-26-

anni scimus sociorum classem diutius ad Delum insulam commo·
ratam et inde aliquot post mensibus profectam ad Ioniam liberan-
dam, Leotychide duce.⁷)

Postquam Lacedaemoniorum socordia Pausaniaeqne regis su-
perbia effectum est, ut a sociis summa belli gerendi ad Athenienses
deferretur, Aristidis potissimum sapientia et moderatione anne, ut
vulgo putatur, 476 constituta est Aegaei maris accolarum so-
cietas, quam primum Atheniensium imperium maritimum appellare
consuevimus vel societatem attico-deliacam. Quo tempore cogni-
tum e Thucydide habemus 8) esse Delum electam, ubi et sociorum
legati ad communes res deliberandas convenirent et tributa ad
bellum cum Persis gerendum conferrentur atque a magistratibus
atticis, quibus Ἑλληνοταμιῶν superbum nomen inditum, administra.-
rentur in Apollinis templo. Sitne hoc tempore deo perpensa,
quae postea Minervae, sexagesima tributorum, non illud quidem
est memoriae traditum, valde tamen probabile, quum nihil aliud
fuerit nisi locationis pretium, deo persolutum pro loco ad pecu-
niam servandam in eius templo occupato. Deli eligendae causa,
ut iam alii viderunt, fuit cum insulae exiguitas, quae sociis invi-
diae esse non posset, tum Amphictyoniae antiquitus ibi consti-
tutae memoria, quae tunc demum, utsupra dixi, pro Panionica
est habita. Nescio an hoc venerationis signo erga Apollinem non
magnopere sint gavisi Delii, quamvis, ob insulae videlicet sancti-
tatem, tributorum omnium immunes essent: quod quamquam non
a scriptoribus traditum est, tamen tributorum laterculis demon-
stratur; nam quae quidem insularis provinciae rationes exstant, in
eis nusquam Deliorum fit mentio. Sed templum Apollinis, quum
pro communi sociorum aerario esset et plus certe alienae pe-
cuniae contineret quam propriae, brevi magis Atheniensium quam
Deliorum futurum non magnae erat sollertiae perspicere. Atque
Athenienses illud, ut commune videlicet totius societatis, cuius ipsi
essent principes, tam constanter in sua potestate retinebant, ut
ne tum quidem desistere hac possessione iis placeret, quum aera-
rium Athenas inde transtulissent. Quod Koehlerum aliosque viros
doctos secutus Ol. 81, 3 = 454 a. Chr. n. factum existimo contra

 

⁷) Herodot. VIII, 132—1333 IX, 90. ⁸) Thucydid. 1, 96: ταμιεῖόν
τε Δῆλος ἦν αὐτοῖς καὶ οἱ ξύνοδοι ἐς τὸ ἱερὸν ἐγίγνοντο.

