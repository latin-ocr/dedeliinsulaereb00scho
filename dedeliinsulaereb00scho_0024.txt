—12—⁴

tantum in insulis dominari diceretur), sed cum insequente esse con-
iungendos: τόσσον ἔπ’ ὠδίνουσα ἵκετο Λητώ gravissimum est argu-
mentum illa vocum ὅσσους et τόσσον responsio, quae exstat inter
v. 30: ὅσσους Iijmjrs τ’ ἐντὸς ἔχεικαὶ δῆμος· Ἀθηνῶν etc. et v. 45:
τόσσον ἔπ’ ὠδίνουσα ἵκετο Λητώ. Quare si versibus his certum
esset describi amphictyoniam deliacam (quod non nego poetam for·
tasse in mente habuisse), crederem multo posteriore tempore eos
carmini insertos, antiquissimo sane, sed eidem cum interpolatorum
culpa, tum scribarum neglegentia mirum in modum et amplificato et

mum puto, in iis, quos de rebus Deliacis conscripsit, ubi theoriam
publicam omittere nullo modo poterat (hinc totum Strabonis locum de
Harmate fluxisse puto), sed ex opusculo quodam desumpta sint, quo
tetrapolis Marathoniensis res sacras proprias fabulasque pertractavit.
Qua ratione mihi persuadeo intercessisse quandam regioni huic et cum
oraculo Delphico et cum Delo insula necessitudinem, qua fieret, ut huc
et illuc theodas suas a publicis diversas mitterent, praesertim quum constet
habuisse tetrapolin sacra aliqua cultumque deorum sui proprium cum
c coniunctione quattuor pagorum arctiore, qui etiam archontem commu-
nem creabant (Dittenberger, Syll. Inscr. Graec. H, no. 304), tum quod Phi-
lochoro digna visa sunt, quae libro singulari pertractentur: et scimus
certe hic primum Herculem ut deum esse cultum (Paus. I, 15, 3; 32, 4).
Quibus aut aliis rationibus inductus, iam Gilbertius, ut supra dixi, a pu-
blica segregavit hauc privatam Marathoniensium theoriam, sed' egregie
inventa statim obruit, quum mirum in modum — ipsius verba perlegas
velim — huic privatae, non ut vulgo creditur, publicae Atheniensium le-
gationi navem illam sacram Δηλιάδα tribueret. Quid dicam de Lebegio,
qui Gilbertii libello non perlecto in eosdem incidit errores, quos vel
cumulavit, verbis illis Athenaei (VI, p. 234e): ἐν Δηλίῳ παρασιτεῖν ita
intellectis, ut sibi persuaderet fuisse quotannis duos illos deliastas vel
praecones e Solonis lege (l) derelictos Deli in insula ibique sumptibus
publicis per totum vixisse annum: quasi Δήλιον possit unquam templum
Apollinis Deli positum significare!

Ilaec iam dudum scripta erant, quum in Hermae vol. XXIII, p. 321
legi commilitonis mei Toepfl'eri disputationem doctissimam, qua tota
haec quaestio explicate pertractatur et ad finem, ut mihi videtur, perdu-
citur, sed quum auctor amicissimus eandem fere protulerit sententiam
(minoribus quibusdam rebus exceptis), maiore tantum apparatu in-
structam et defensam, non mihi visum est quidquam immutare in dispu.
tatione mea.

