-21-

verbis statuae magnae, quam Naxii iidem Apollini dicaverunt, basi
inscriptis‚⁵⁸) qui titulus, saeculo sexto vix est antiquior. Quae
mihi reputanti persuadetur esse illum Fiphicartidis sculptoris titu-
lum ad septimi saeculi partem alteram referendum item atque
Nicandrae dedicationem iam laudatam. Nihilominus vetustissimum
est artificis graeci de arte sua testimonium et aetate praecedit
clarissimum illum Archermi Micciadisque artificum titulum. ipsum
quoque Deli repertum,⁵⁹) quem medio saeculo sexto vix esse anti-
quiorem discimus e genealogia eorum a Plinio nobis tradita:⁶0)
nepotes enirn Micciadis, Archermi filios fuisse testatur Athenim
Bupalumque illos ex contumeliis vehementissimis notos Hippo-
nactis poetae, quem circiter Ol. 60 vixisse ibidem dicit constare,
in quo ei assentitur Marmor Parium.⁶¹) Non meum est genus
scripturae pluribus persequi: in titulo antiquissimo quae mentione
digna visa sunt, paucis iam exposui3 hoc tantum addam Archermi
titulum, qui inter omnes solus Deliorum scripturam propriam
videtur exhibere, exaratum esse litteris alphabeti, ut verbo utar,
insulani ⁴· Pariis, Thasfis, Siphniis et partim Naxiis quoque com-
munis.⁶2)

Quibus e titulis perspicere licet res insulae quam maxime
floruisse hoc tempore, 5011. saeculo sexto, templumque dei et a
privatis et a civitatibus magnopere cultum atque exornatum multis
statuis donisque: tres enim artifices novimus, qui primitias operum
suorum Apollini dicaverunt, quod non fecissent, nisi et longius in
insula versati essent et satis lucri ex arte sua percepissent deo iu-
vante, cui donis suis gratiam referunt, simul sperantes eandem illum
in posterum quoque opem praestaturum- Neque specimina horum
operum nobis desunt: quanquam de colosso Apollinis, quem Naxio-

 

58) 1. G. A. no. 409. 59) Bull. d. Corr. Hell. V, p. 272 et VII,

p. 254. Gfr. Loewy, Inschriften griech. Bildhauer, no, 1. ⁶0) Plin.
nist. Nat. XXXVI, 4, 2. 61) Marm. par. lin. 58: ad Ol. 59, 3 refertur.

62) Gfr. Kirchh0ff‚ Stud. z. Gesch. d. gr. Alph.4 §21 et 22 et tab. Ι,
coll. XV—XVI. Cuius rei mentionem feci, quia hoc quoque alphabeti
testimonio arctior quaedam Cycladum insularum coniunctio mihi quam
maxime videtur demonstrari, praecipue cum 0 et Ω litteris (sortasse etiam
E et H) aliter atque apud Iones adhibitis, tum f signo hic longius ser·
vato, illic iam pridem deperdito.

