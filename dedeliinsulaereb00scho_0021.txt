-9-

νος appellatam, quae ambagibus suis flexuosam Labyrinthi viam
imitaretur. Quae quum omnia iam Gilbertius28) demonstrarit ab
Atheniensibus esse ficta, »ut gloriae atticae augendae servirent et
Delum iam vetustissimo tempore in potestate Atheniensium fuisse
ostenderent,« geranumque saltationem non Thesei errores, sed La-
tonae parturientis imitari docuerit, non habeo, quod verbis eius
adiiciam, nisi cum Erysichthonis theoria, mea quidem sententia,
dona quoque Hyperboreorum, quae dicebantur, esse iungenda, quae
Athenienses (aliter atque Delii) narrabant Delum pervenire Prasiis
advecta, illo ipso ex oppido, ubi Erysichthonem sepultum esse
Pausanias tradidit.2⁹)

Quo quidem tempore has fabulas fictas esse credamus, certi
nihil diei potest. Crediderunt multi viri docti Thesea non antea
Athenis inclaruisse, quam ossa eius a Cimone Scyro insula advecta
essent et ipse heros quodammodo amphictyoniae attico-deliacae
fieret, eodemque tempore confictas omneS, quas dixi, aliasque narra-
tiones ad eum pertinentes, atque magnum huius rei testimonium
repetiverunt a tabula illa Miconis clarissima, qua Theseus ab Am-
phitrite coronam, imperii scilicet maritimi pignus, accipiens depictus
erat,³⁰) cuius tabulae quasi imminuta imago exstaret in nota illa
Euphronii pictoris phiala. Sed quum novissimis explorationibus in
acropoli Athenarum factis inter alias inscriptiones bellis Persarum
antiquiores Euphronii quoque dedicatio inventa sit, necesse est et
huno pictorem Micone vetustiorem esse et illam de Amphitrites
corona fabulam iam saeculo sexto exstitisse. Quae quum ita sint,-
persuasum habeo tempore Pisistratidarum, a quibus Homeri poe-
mata versibus aliquot in maiorem Athenarum gloriam interpolata
constat, teste Dieucbida Megarensi, etiam omnes fere fabulas ad
Thesea pertinentes confictas vel saltem Athenas translatas. Quod
ut sentiam, ea potissimum re adducor, quod Pisistratidae et im-
perium maritimum primi appetivisse et Delum insulam quasi sibi
obnoxiam reddere conatos esse videntur, de quo infra agetur.

 

²⁸) Deliaca, p. 3—4.

²⁹) Pausan. Ι, 31, 2. Quam Toepfferus nuper (le Erysichthone pro—
tulit sententiam (Herm. XXIII, p. 328ff.), non possum ei assentiri plane,
sed locus deest de hac re disputandi.

⁸0) Pausan. 1, 17, 3.

