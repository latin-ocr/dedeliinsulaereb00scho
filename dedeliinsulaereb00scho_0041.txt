-29-

Boeckhio, qui sibi persuasit exstare duorum collegiorum rationes
vel unius, quod per plures annos munere esset functum. Hoc
ipse dixit non esse veri simile, illud vero in animum induxit,
quia menses, a quibus incipientes fundos locassent, non unius
esse anni videbat archontis Cratetis, sed etiam illius, qui huic
successit, Apseudis: quasi non potuerint magistratus fundos, quos
brevi post locatione liberos fore nossent, iam in posterum annum
collocare, si pretium iustum offerretur: praesertim quum locatio-
num omnino pacta non suo nomine tantum facerent (erant enim
decem annorum), sed quibus etiam sequentia magistratuum collegia
tenerentur. Mihi quidem, quum nullo modo secernantur qui a
Metagitnione mense archonte Cratete pecunias sacras mutuas de-
derunt magistratus ab iis, qui fundos locaverunt inde ab Antheste-
rione (Ρ) mense archonte Apseude, unum idemque fuisse collegium,
quod res omnes perscriptas gesserit, statuendum videtur.. Dubi-
tare tantum licet, fueritne annuum, neque habemus, qua ratione
quaestionem hanc diiudicemus e titulo nostro, sed quum posteriore
tempore, et quinto iam saeculo et deinde quarto, magistratus hi
semper annui fuerint, quod infra ostendam, non est cur aliud tunc
lege sanctum fuisse credamus.

Ceterum Boeckhii commentario locupletissimo quae adiiciam,
pauca sunt atque eiusmodi, ut viro doctissimo nondum cognita
esse potuerint. Archontes enim deliacos non per idem tempus,
per quod Atheniensium, munus obiisse e liberae reipublicae Delio—
rum titulis nuper tantum cognovimus. unde apparet uniuscuiusque
annum a Lenaeone mense incepisse, qui in Gameliona cadit atti—
cum, finitum Posideone amborum fastis communi. Quod institutum
non dubito et ad haec, de quibus verba facio, tempora et ad an-
tiquiora etiam his transferre, quippe cuius causa in tota fastorum
deliacorum ratione sit posita, anno non post aestiva (ut Athenis),
sed post hiberna solstitia incipiente. Quos fastos antiquitus om-
nium Ionum fuisse communes documento sunt multorum mensium
nomina, quae eadem in diversis exstant civitatibus atque desumpta
sunt — quod maximi habendum censeo - a sollemnibus deorum
vetustissimisffi) Quamobrem hunc quoque fastorum ordinem, ut

1ὃ) Ut certissima tantum afferam exempli gratia: Lenaeon, iam a
Hesiodo commemoratus (Ἐργ. x.‘H11.5O4), qui nomen ducit a Lenaeorum

