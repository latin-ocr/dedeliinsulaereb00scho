—217—

Sed non diu civitas deliaca recenti libertate usa neque mensibus
aliquot amplius victoria gavisa est3 iam ipso hoc anno 666 a. 11. 6. =
88 a. Chr. n., ut videtur (nam accurata temporum descriptio in
his rebus admodum est difficilis) subacta est a Mithridatis ducibus,
ab Archelao, ut Appianus narrat, a Menophane vel Metrophane
secundum Pausaniamss) atque viginti milibus hominum, inprimis
Italorum, occisis horrendum 111 modum devastata et direpta3 pe-
cuniae sacrae in templo asservatae Athenas sunt deportatae
Aristionique traditae; insula ipsa, divitiis suis gloriaque sancti-
tatis orbata‚ ab incolentibus deserta, misera et egens, rursus in
Atheniensium ditionem venit iisque ne a Sulla quidem victore 651
erepta, fortasse quia eius possessio nullam iam videbatur habere
utilitatem. Sed Deli situs commercio asiatico quam maxime oppor-
tunus denuo et incolas allexit et negotiatores romanos, (1111 magis
quam ipsi domini Athenienses, obsidione belloque diuturno ex-
hausti et* a tyranno simul eiusque victore multis civibus orbati,
pristinum statum insulae restituere conati sunt. Atque hi et veteres
statuas reficiendas curaverunt et novas dedicaverunt, eorumque
nomina saepissime occurrunt in titulis, qui insequentibus annis vel
certa vel verisimili ratione tribuuntur, cum multo rarius fiat populi
Atheniensium mentio, cleruchi autem insulam tenentes numquam
fere commemorentur. Ad hoc tempus refero statuas, quas iam
appellavi‚⁹) L. Sullae, quarum alteram ei »conlegia« (negotiatorum
videlicet romanorum) dicaverunt, et L. Luculli, quibus adiungendae
sunt Aulo et Publio Gabiniis positae, ¹⁰) legatis Sullae, ut videntur.
Non huius certe loci atque inutile etiam est post Homollii prae-
claram dissertationem de Romanis Delum incolentibus titulos omnes

 

⁸) Appian. Mithridat. cap. 283 Pausan. 111, 23, 3. Apud Plutarchum
(Sull. cap. XI) legitur: Ἀρχέλαος τάς τε Κυκλάδας νήσους ἐδουλοῦτο καὶ
τὴν Εὔβοιαν αὐτὴν εἶχεν, 611111 Appianus Archelaum quidem dicat Delo
direpta Athenas venisse, Euboeam autem eodem tempore a Metrophane
occupatam: licet credere duces ambos una per Aegaeum mare navigasse
Delumque cepisse, postea divisa classe huc et illuc. profectos. quae opinio
videtur Strabonis (X, 5, 4) testimonio confirmari hoc tantum dicentis
insulam esse direptam a Mithridatis ducibus nullo nominato atquc a
»tyranno«, videlicet Aristione. Florus (ΙΙΙ, 8) solus Neoptolemum Ar-
chelai fratrem commemorat. 9) Cfr. nott. 6 ct 7. ¹⁰) Bull. d.
Corr. neu. VIII, p. 143.

