—137—

Propylaeis exstruendis‚1⁰⁶) moenibus urbis sarciendis¹0⁷) singula prae-
fuisse scimus curatorum collegia. Deli quidem illa in usu fuisse vi-
detur, quantum quidem iudicare licet ex hoc Hypsoclis rationum loco,
ab Homollio allato : ¹⁰⁸) τάδε ἔργα ἐξεόώκαμεν (hieropoei scilicet) κατὰ
τὸ ψήφισμα τοῦ δήμου μετὰ τοῦ ἀρχιτέκτονος καὶ τῶν ἐπιμελητῶν,
οὓς εἵλετο ὃ δῆμος. Quamquam ne hic quidem locus satis clarus
est: potest enim aut intellegi ἐπιμεληταῖς quibusdam omnium ope-
rum, quae eo anno faciendae essent, curam commissam aut populi
de operum locatione decreto singula delata esse singulis collegiis.
Atque hoc ne verisimilius putemus, quod verba illa ἐπιμελητῶν, οὓς
εἵλετο ὁ δῆμος, aliter si fuerit, vanum atque inutile additamentum
videantur — neminem enim dubitare potuisse, quin non suo aut
hieropoeorum arbitrio, sed populi auctoritate essent constituti —‚
verbosae prolixitati titulorum huius aetatis ne nimium tribuamus
cavendum esse constat. Quoquo autem modo res se habet, conce-
dendum est facile evenire potuisse, ut ἐπιμεληταὶ deliaci in tot
aedificiis sacris publicisque, quibus et τέμενος dei et tota insula
erat referta, modo exstruendis modo sarciendis quasi ipsa rerum
natura e magistratibus extraordinariis, qui pro necessitate con-
stituerentur, fierent ordinarii, cum unoquoque auno necesse esset
quaedam aedificari. Qua tamen re magistratus huius natura mi-
nime immutatur meoque iure fecisse mihi videor, quod hanc com-
mutationem fortuitam (ut sit revera facta) neglexi atque epimeletas
inter magistratus extra ordinem creatos rettuli, hic praesertim, ubi
divisio tota commoditatis tantum causa instituta sit. An periculum
erat, ne labefactaretur ordo reipublicae deliacae‚ si per aliquot
etiam annos opera nulla publice fiebant ideoque ne curat-ores qui-
dem eorum eligebantur? At archontis vel hieropoeorum munere
sublato vel etiam agoranomorum mercaturae bonae fidei securita—
tique publice providentium, quin tota reipublicae disciplina funditus
esset eversa, non est dubium. Hoc puto inter magistratus ordina-
rios atque extraordinarios discrimen esse, non illud, sintne revera
quotannis creati an non.

Simili fere munere videntur functi μάρτυρες, qui eligebantur
a populi contione, ut una cum magistratibus adessent in operibus

¹⁰⁶) C. 1. A. Ι, 314—315. ¹⁰⁷) C. 1. A. ΙΙ, 167. ¹⁰⁸) Bull. d.
Corr. Heli. Vl, p. 78, not. l: Hypsocl. arch. rat. lin. 44.

