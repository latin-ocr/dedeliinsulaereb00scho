-40-

festa, quibus ipsi praesiderent, et dignitate et hominum frequentia
augerent.

Quoquo modo de hac cum Deliis agendi ratione iudices, hoc
est tenendum Athenienses neque primos fuisse neque ultimos, qui
ita in legitimos delubri clarissimi dominos consulerent: praeierunt
Elei, quum sibi vindicassent ludorum Olympiorum προστασίαν, iure
repugnantibus Pisatis, quos ob iustam templi erepti iram in servi—
tutem etiam redegerunt3 secutus est Atheniensium exemplum cum
lason Pheraeus assumpta Pythiorum curatione, tum maiore aucto-
ritate Philippus Macedo, cui Amphictyoniae delphicae principatus
gradus factus est, per quem ad summum totius Graeciae imperium
sibi comparandum ascenderet.

Verum hoc ab Atheniensibus institut-um festum deliacum quin·
quennale nunquam ad eam, qua florebant, ne dicam quattuor illae
πανηγύρεις omnium Graecorum, Panathenaea Dionysiaque attica, ce·
lebritatem atque frequentiam pervenisse luculenter apparet ex om-
nium fere scriptorum silentio: cuius rei causa praecipua nescio an
fuerint res adversae, quibus bello Peloponnesiaco tota Graecia ita
est obruta, ut nunquam inde emergere atque pristinum statum re-
cuperare posset.

Unus tantummodo exstat Plutarchi locus, ubi sollemnis huius,
nominc ceterum non addito, mentio fiat. Dicit enim, quum antea
sacri chori ad festum deliacum profecti nullo ordine magnoque tu-
multu ad insulam appellere soliti essent, Niciam architheorum factum
chorum suum Rheneae in terram exposuisse, deinde omni apparatu
instructum atque ornatum iuncto ponte Delum ita traduxisse, ut nihil
ordinem turbaret3 idem vir ditissimus eximiaeque in deos pietatis
magnis donis ibidem narratur locupletasse Apollinis templum, cum
palma ex aere facta, quae postea vento eversa in Naxiorum sta·
tuam illam Apollinis maguam incidit, tum fundo quodam decem
milium drachmarum, cuius fructus ad epulas diebus festis Deliis ap-
paraudas impendebatur.⁴⁰) Hanc Niciae theoriam plerique Boeckhium
secuti ad Ol. 30, 3 (= 418) 1·ettule1·unt,⁴1) quoniam e Plutarchi verbis
appareret alias iam theorias ab aliis architheoris ductas aliquotiens
in insulam venisse (bis certe, Ol. 88, 3 et Ol. 89, 3), quae vero

 

⁴⁰) Plutarch. vit. Nic. cap. 3.
⁴¹) Boeckh. Staatshaush. d. Athener 11³ p. 85.

