—130—

ab ipso Nenzio nullam aliam ob causam esse statutum, nisi viatica
cur iis darentur, ut explicaret; equidem censeo acquiescendum esse,
dum aliis quoque rationibus hieropoeorum publici iuris factis denuo
ἐφοδίων mentionem inveniamus, cum ad eam sententiam inclinem
nescio quo casu hic factum, ut viatica acciperent logistae. Alterum
vero officium tabulas illas conficiendi minime abhorret a logistarum
munere, quale equidem intellego: cum enim hieropoeorum inprimis
iis rationes probandae essent, facile est ad credendum curasse eos
στήλην proponendam, in qua scriptum esset, quantum quotannis
locationum, vectigalium, usurarum secundum legem redire deberet.
At tenendum est divinando haec esse inventa, certi nihil traditum,
ne de numero quidem, qui tamen fuisse videtur quinarius: is enim
maximus est, cuius mentio unquam fiat, cum aliquotiens tres appel-
lentur, Demare archonte quattuor.⁸¹)

Postremo commemorandi sunt ἀγορανόμοι tres, in annos sin-
gulos creati, quibus fori et fortasse urbis viarum cura permissa
erat, praeterea e Nenzii coniectura satis probabili omnium aedifi-
ciorum publicorum‚ cum in operibus elocandis adfuisse eos sit tra-
ditumss‘a‘) Praecipuum certe eorum munus erat, ut in foro pondera
mensurasque inspicerent punirentque venditores, si qui falsis ute-
rentur, atque ad eam rem asservarent metrorum omnium specimina
publice constitutorum: affirmare hoc possemus aliarum civitatum
exemplo freti, etiamsi nihil nobis traditum esset de libra minore
in ἀγορανομίᾳ) posita (τῷ ζυγῷ τῷ ἐλάττονι τῷ ἐν ἀγορανομίῳβθ).
Semel etiam scriba eorum appellatur, sed mire sane γραμματεὺς
ἱεροποιῶν καὶ ἀγορανόμων nominatur‚⁸⁴) quod casu potius factum
esse putaverim, ut idem homo ambobus magistratuum collegiis
appareret, quam semper fuisse haec munera coniuncta.

Hi sunt reipublicae deliacae magistratus ordinarii, qui quidem
adhuc innotuerint, neque me quicquam omisisse credo, quod de
singulis dici vel cognosci possit3 de omnibus tamen pauca sunt
adicienda. De nullo quidem certa ratione constat, fueritne sorte
an suffragio electus; sed si fastos diligentius perscruteris, multa

 

⁸¹) Cfr. fastos deliacos ab Homollio constitutos sub annis 239, 2⁶0,
246 et Demar. arch. rat. lin. 204. 8θ) C. 1. G. 2266, lin. 28—29 et
B. lin. 7—9. ⁸³) Sosisthen. arch. rat. ined. lin. 142—143.

⁸⁴) C. 1. G. 2266, lin. 28.

