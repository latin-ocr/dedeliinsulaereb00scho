—23....

mina leguntur, quorum unus vir Naxius, Chio insula oriundi duo,
Delius — nem03 tria sunt privatorum hominum Naxiorum aut
Chiorum ἀναθήματα, unum est reipublicae Naxiae, hominis Delii
vel civitatis Deliacae — nullum. Satis haec pro se ipsa loquuntur:
venerantur sacram insulam alii, non Delii3 exornant ἱερὸν τέμενος
Apollinis operibus ab alienigenis factis, non a Deliis3 locupletant
templum dei donis suis alii, non Delii. Quae omnia satis grato,
credo, sunt perpessi animo: itaque non est, eur commiseremur‚
quod postea etiam rerum templi administratio atque sollemnium
actio aliis contigerunt, non Deliis.

Π.

Hoc tempore, quum iam Graecorum civitates in Asiae oris
sitae insulaeque adiacentes sub Persarum potestate essent, necessi-
tate magis‚ quam imperandi cupiditate factum est, ut Persae totam
Graeciam sub dicionem suam redigere conarentur. Nam neque
hac ex parte Darei regno certus finis a natura ipsa positus erat,
quum mare alibi dissociabile, ut ait Horatius, hic potius ponte
quasi interiecto littora Asiae Europaeque coniungeret, neque
satis tutum esse poterat Persarum imperium a Graecorum, qui
Asiam incolebant, seditionibus nisi tota Graecia subacta omnem
iis spem libertatis recuperandae demerent3 accedebat, quod et
Graeci ipsi, semper civilibus discordiis exagitati, omnibus tem-
poribus parati essent patriae libertatem partium commodis post-
ponere ac dummodo summam civitatis obtinerent, alienas opes
adsciscere in auxilium. Quibus causis aliisque minoribus atque
fortuitis effectum est, ut initio saeculi quinti memorabile illud Asiae
Europaeque bellum exardesceret, euius nobis praeco clarissimus
exstat Herodotus. Non hic certe locus est illius vicissitudines
longius persequendi: eorum tantummodo mentionem faciam, quae
ad Delum ipsam attinent.

Auctore Herodot01) et ereditur et narratur sine ulla dubi-

ι) Herodot. VI, 97.

