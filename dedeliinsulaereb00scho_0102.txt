-90-

et minora (τὰ κατὰ μῆνα) facere et una cum amphictyonibus atticis
dona in delubris posita asservare3 denique epistaten, cuius munus
certo modo definiri non potest, sed verisimillimum est eum adiu·
vantibus neocoris cultum templorum quotidianum ornatumque pro·
curasse. Senatus habemns mentionem in titulo Timocrate archonte
perscripto, ubi traditioni rerum sacrarum interfuisse dicitur, et in
decreto in honorem Philoclis regis Sidoniorum facto. In quo cum
etiam τοῦ δήμου fiat mentio, democratiam ad exemplar atheniensis
fuisse Deli institutam pro certo habere possumus. Et ne cui vi-
dear nimium tribuere titulo, quem ad tempus dominationis atticae
contra Homollii sententiam non sine dubitatione rettuli. exstat
alterum populi Delii decretum nondum publici iuris factum‚1²⁷)
quod me certiorem fecit Homollius e scripturae testimonio (est
' enim στοιχῃδὸν exaratum) necessario esse ad hoc tempus referen-
dum. Titulus est honorarius: collaudatur Cephisodorus vel Dio-
nysodorus quidam ob merita in populum Deliorum, decernitur ei
corona aurea, proxenia, immunitas. Quam hoc discrepat ab opi—
nione eorum, qui Delios ab Atheniensibus in servitutem prope
redactos sibi et aliis persuadent! Libere contionantur de rebus suis,
viris de civitate bene meritis gratias agunt et. honoribus beneficiis·
que eos ornant, invisos contra cives in exilium eiciunt, neque Athe-
nienses sua ipsorum causa eiectos restituunt, ut supra vidimus,
vectigalia imponunt vel condonant suo arbitrio, qua re demonstra·
tur habuisse eos etiam proprium aerarium publicum, cum natio-
nibus exteris per legatos agunt et apud eas proxenos instituunt.
Constat igitur Athenienses tantummodo templorum administratio-
nem atque πρωεόμείιν ludorum vindicasse, ipsam vero rempublicam
Doliorum liberam reliquisse, quantum quidem parva civitas curn
magna foedere coniuncta libera esse potest.

 

¹²⁷) Rapport sur une mission archeologique dans l’ile de Delos,
p. 26, n0 l.

