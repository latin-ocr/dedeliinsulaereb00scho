—127-

nere cognoscendo. Primo credebam praefuisse singulos epistatas
senatus consiliis diurnis: facile tum intellegeretur, cur in donis
potissimum accipiendis appellarentur3 nam penes eos singulis
deinceps diebus fuisse aerarii clavem coniectura satis probabilis
videtur. Sed huic opinioni tituli adversantur: primum enim
quod in Sosistrati archontis titulo choragico dona tria exstant
ἐπιστάτου τοῦ δεῖνα nomine inscripta, principis senatus nomen,
cum ad unum modo diem pertineret, vix inscribi potuit; deinde
in Demaris archontis inventario templi phiala quaedam donata
dicitur ἐπιστατοῦντος Ἑβδομίσκου καὶ Ἀπατουρίουβῗ) atqui die uno
duo senatus principes fuisse nullo modo possunt. Verisimillimum
igitur mihi videtur fuisse hos epistatas templi antistites, qui cum
alias eius res procurabant, tum accipiebant dona dei hieropoeis‚
si non ipsi aderaut, tradenda-⁷³) simillimum est, quod in donis
aliquot pro ἐπιστατοῦντος τοῦ δεῖνα verbis scriptum legitur ἱερά-
ζοντος τῷ Ἀσκληπιῷ τοῦ ὃεῖναῑ74) scilicet in Aesculapii templo
cum antistes proprius non esset, sacerdos antistitis quoque officiis
fungens dona accipiebat hieropoeisque tradebat· Optime quadrat,
quod rarissime est adscriptum epistatae nomen regum vel aliorum
hominum clariorum donis — his maiores magistratus vacabant,
donatores humiliores, quorum ne nomina quidem afferuntur, an-
tistites adibant. Quodsi revera epistatae ludis celebrandis prae·
fuissent, primo loco certe regum dona et legationum sacrarum acce·
pissent. Neque epistatarum munus magno fuisse honore vel inde
apparet, quod eo functi videntur iuvenes, antequam maiores magi-
stratus peterent: Cineam enim epistaten eundem esse atque illum,
qui tredecim post annis Sotele archonte (a. 219) hieropoei munere
est functus, pro certo habeo propter nomen raro usitatum3 veri-
simile etiam credo Apaturium, qui epistates fuit Chaerea archonte
(a. 195), non diversum esse ab illo, qui anno insequenti quaestoris,
a. 191 et 188 hieropoei‚ a. 183 archontis munere est functus.
Quibus rationibus omnibus ut sententia mea firmatur, ita quid ei
obstet, non video: nam praeter rerum dei administrationem, quae
hieropoeorum erat, praeter sacrificia, quae a sacerdote Apollinis

 

⁷²) Demar. arch. inv. lin. 75. ⁷³) Ut Athenis quoque scimus in
templis epistatas fuisse: C. Ι. A. Ι, 32, A. lin. 18. ἲ4) Demar. arch.
inv. lin. 43-45 et 47—48: quinque habes exempla.

