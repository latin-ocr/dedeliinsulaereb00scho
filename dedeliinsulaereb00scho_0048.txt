copiosius confirmare studuit,⁹²) summa haec fere est: in titulis, qui-
bus choragi Apollineorum et Dionysiorum perscribi sint soliti,²⁸) illa
semper ante haec appellari3 idcirco dubium non esse, quin eodem,
quo Dionysia, mense scil. Galaxione, sed paululo ante Apollinea
quoque sint celebrata; veri autem quum non sit simile duo eidem
deo festa paucis tantum diebus interiectis fuisse instituta - Delia
et Apollinea, ambo videri in unum coniungenda et Galaxioni mensi
tribuenda ita, ut primus sollemnium dies fuerit »Delia«, alter
»Apollinea« appellatus, atque hoc sibi persuasit usus titulo illo,
quo Laodameia Medei f. laudatur »κανηφορὴσασα εἰς Δήλια καὶ
Ἀπηλλιὺνια.29) Quae ratiocinatio tota vel eo refutatur, quod, Dio-
nysia ut concedamus esse Galaxione mense acta atque titulos or·
dinem festorum secutos, terminum quidem habemus, ante quem
Apollinea sint celebrata, quot autem mensibus ante, nullo modo ex
his titulis ipsis perspici potest: nam quod dicit Aug. Mommsenius
arctam in perscribendo sollemnium duorum coniunctionem (nun-
mittelbare Verbindung«) documento esse ea in celebrando etiam
fuisse coniuncta - quonam quaeso modo lapidarius scripsisset,
si vel undecim menses fuissent interiecti?

Sed contra Roberti (pace praeceptoris carissimi dixerim) et
Augusti Mommseni sententiam tenendum puto minime esse diem
epiphaniae dei secernendum a die eius natali, quia primo deus
quotannis et nasci et mori ab hominibus credi, postea vero quam
incredibile hos esse minimeque dei maiestati consentaneum ratione
magis vigente sunt assecuti, ἐπιφαίνεσθαι dici solet et ἀπυδημεύεσθαι,
quod idem de Apolline Delio est traditum, quem per sex menses
hibernos in Lycia Patarae oracula edere, per sex aestivos Deli
habitare opinio erat:³⁰) si igitur diem natalem tribus post mensibus
celebratum esse statueremus, quam epiphania celebraretur, idem
esset, ac si diceremus deum apparuisse, priusquam natus esset.
Exemplum aliud habemus clarissimum - natalem Apollinis Pythii
septimo Byzii die celebratum, quem· non diversum ab epiphania
dei fuisse diserte testatur Plutarchus,⁸¹) et miro quodam modo con-
sentit, quod si non epiphaniae, at certe ἀποδημίας Apollinis tem-

 

27) Bursian's Jahresber. XLVIII, p. 315. 2⁸) Bun. d. Corr. Heli.
wll, p. 103sqq., IX, p. l46sqq. 29) Bull. d. Corr- Heu. 111, p. 879.
³0) Serv. ad Verg. Aen. lv, v. 143. ³¹) Plutarch. Quaerit. graec. cap. 9.

