..51-

collegit non propositum modo fuisse decretum Deli — ut satis
multa in sacra insula inventa sunt exterarum gentium decreta -,
sed etiam ad ipsas Deliorum res spectasse aliquo modo constituen-
das ex communi eorum cum Lacedaemoniis consensu; atque cum
et templorum et sacrae pecuniae τοῦ θεοῦ mentio sub tituli exi-
tum fiat, iure suo statuit idem vir doctissimus fuisse a Lacedae-
moniorum populo sanctum, ut res omnes sacrae pristinis possesso-
ribus redderentur. Quod enim aliud Lacedaemoniorum de templo
deliaco decretum Deliis dignum videri potuit, quod lapidi inciden-
dum curarent? Reliquum est, ut quo tempore illud sanctum sit,
paucis exponam, cum non recte de hac re novissimus tituli inter-
pres Dittenbergerus disputasse videatur. Statuit enim, et recte
quidem, Homollium secutus, intra annos 408—398, quibus una Pau-
sanias et Agis Spartae regnaverunt, decretum esse factum, sed
errat, cum dicit5) »usque ad annum 403 a. Chr. n. ephororum sin-
gulorum cuiusque anni nomina exstare apud Xenophontem36) inter
quos cum nemo ex his quinque (qui in nostro nominantur titulo)
sit, restare annos 402—398, ex eisque annum 402 reliquis prae-
ferendum esse«. Lapsu quodam memoriae factum credo, ut vir
doctissimus Nauclidem ephorum, quem Pausaniae regi contra Thra-
sybulum ad Piraeeum rem gerenti consiliarium additum esse Xeno-
phon⁷) auctor est, collegio illi adnumeraret, quod auctumno anni 403
magistratum iniit, cum esset collega Endii, quem 404—3 constat
collegii principem fuisse. Cum enim Thrasybulus die Boedromionis
mensis duodecimoss) anni 403 urbem cum suis intrasset post diu-
turnas de pace facienda actiones, quibus plus quam duo menses
consumptos credo, et Pausanias rex non paucos dies Piraeeum ob-
sedisset, profectus est ille Sparta certe eo, qui Endii nomine ephori
notatur, anno, idemque assequimur, si reputamus post ipsam vic-
toriam a popularibus ad Munychiam partam octavo, postquam tri-
ginta Athenis constituti erant tyranni, mense Lysandrum ab oli-
gat-chiae fautoribus arcessitum confestim auxilio venisse neque diu-
tius commoratum Pausaniam regem, ut hominis sibi inimicissimi
consilia irrita redderet, tanta celeritate iter fecisse, ut illum non

 

⁵) Dittenberger‚ Syll. Inscr. Graec. 1, 50, not. 2.
⁶) Xen. Hellen. H, 3, 103 4, 36. 7) Xen. nell. 11, 4, 36.
8) Plutarch. de glor. Atheniens. 7.

4!

