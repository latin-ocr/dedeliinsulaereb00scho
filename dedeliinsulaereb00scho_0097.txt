-85-

Post Timocratem archontem denuo per viginti fere annos nulla
nobis exstant documenta ad Deli historiam illustrandam praeter
rationum amphictyonicarum et inventariorum pauca quaedam frag-
menta, quibus non multum proficimus. Hoc tempore cum Athe-
niensium opes bello cum sociis, deinde cum Philippo Macedonum
rege gesto vehementer afflictae essent, visa est Deliis templi sui
recuperandi spes denuo oblata esse3 itaque statim post Philocra-
team, quae dicitur, pacem factam, cum Macedonum rex iam prae-
sideret concilio amphictyoniae Pythiae, legatione Delphos missa
insulam suam in libertatem vindicare eonati sunt. Athenienses
autem primo Aeschinem, prohibente vero Areopago, cui fides eius
suspecta erat, Hyperidem oratorem publicum elegerunt, qui in con-
cilio Delphico causam patriae defenderet ac demonstraret ius templi
administrandi antiquitus penes Athenienses esse.¹0⁹) Qua de ora-
tione cum iam doctissime disputarit Boeckhius,¹1⁰) nihil verbis eius
addere neque possum neque volo, praesertim cum persuasum ha-
beam, ut Athenienses in διαδικασίᾳ vincerent, factum esse non tam
Hyperidis eloquentia quam Philippi amphictyonum principis auc-
toritate, ad euius rationes ac consilia minime intererat, quas modo
pace cum Atheniensibus facta, ut aliis vacaret negotiis, composue-
rat, inimicitias denuo conflari insula ab eis abiudicata, quam prae-
sertim, si retinerent, non multum iis potentiae adferre videret3
praeterea libertatem Deliorum pronuntiari facilius quam defendi
intellegebat, cum classis Macedonica Atheniensibus minime etiam
par esset. Legati igitur Delii infecta re Delphis redire co-
acti sunt.

Quam vehemens in ipsa insula fuerit partium Atheniensibus
et faventium et adversantium contentio, conicere licet e decreto
quodam populi attici, quod scripturae testimonio nixus ad medium
fere saeculum quartum rettulit Koehlei·:¹¹¹) maximi honores confe-
runtur in Peisitheiden Peisitheidis filium Delium, qui ob amicitiam
videlicet erga Athenienses paene interfectus, deinde ab inimicis in
exilium pulsus erat: et ipse civitate donatur et quicunque eum

¹⁰9) Demosthen. de Corou. p. 271. ¹¹0) Erkliiruug einer atti·
schen Urkunde iiber das Vermiigen des apollin. Heiligtha 111. Schr. B. V.
§ 5—7.' Cfr. etiam Sauppe Orator. attic. ΙΙ, p. 285 et Winiewski de
Dem. orat. de cor. p. 138. ¹¹¹) C. l. A. 11, 115¹&

