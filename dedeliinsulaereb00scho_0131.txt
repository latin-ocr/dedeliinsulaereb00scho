—119-

constat,⁸⁵) ut dubitari non possit; initio vero saeculi secundi cum
aliquotiens occurrat collegium quattuor hieropoeorum neque sit
verisimile saeculo illo, quod intercedit inter Charmum (a. 280) et
Demarem archontem (a. 180), esse imminutum eorum numerum
praesertim crescentibus in dies templi divitiis cumque satis certa
ratione quattuor fuisse Deli phylas probavisse mihi videar, Homollio
non assentiri non possum statuenti quotannis hieropoeos quater-
nos esse creatos, licet maxime mirum sit plerumque binorum no-
mina adferri etiam in pecuniarum rerumque traditionibus, cum
ceteri, qui aderant, magistratus appellentur universi; neque solum
bini semper nominantur, sed etiam eidem per totum, quo munere
fungebantur, annum (non per semestre alii ut Delphis βουλευταί),
ut reliquorum ne nomina quidem cognoscantur3 contra si univer-
sum quattuor virorum collegium appellatur, nunquam ita fit, ut alio
loco duorum tantum nomina afferantur, sed semper eadem con-
stantia universi nominantur. Nihilominus Homollii sententia videtur
accipienda, cum quattuor virorum collegia non continuis annis appa-
reant, ut de commutatione quadam a populo decreta cogitare possis,
sed semper fere uno anno interiecto, quo duo hieropoei appellantur:
quattuor virorum collegia occurrunt anno Demaris archontis (180
a. Chr. n.)‚³⁶) deinde uno interposito duobus continuis Oenei³⁷)
et Phocaeei annis (178 et 177)‚³⁸) denique post idem temporis
spatium Polybo archonte (175),39) post quem modo duorum virorum
collegia scripta exstant.

Cum hieropoeis arctissime coniuncti sunt quaestores (ταμίαι)
duo,⁴⁰) qui publico aerario praeerant, ut illi sacro: non enim

 

³⁵) Ε rationibus nondum publici iuris factis Homolh'us attulit (Bull.
d. Corr. Hell. VI, p. 58, not. 2): ἱεροποιοὶ οἱ ἐπ’ ἄρχοντος Λοσιξένου
Ἐλπίνης Ἀνδριά καὶ οἱ ουνιεροποιοί, quod certe dici non potuisset, si duo
tantum fuissent. Quattuor etiam hieropoei nominantur Char-mo archonte
(a. 280 a. Chr. n.). 36) Demar. arch. rat. lin. l: Amphicl. arch. rat.
lin. 10—12. ³⁷) Amphicl. arch. rat. lin. 15—17: ἱεροποιοὶ οἱ ἐπὶ
Οἰνέως Ἀμνος, Ἄγόραλλος, Χαρίλας, Χαρικλείδης cfr. ibid. lin. 64—65.

³⁸) Ibid. lin. 17—18: ἱεροποιοὶ οἱ ἐπὶ Φωκαιέως Ἀριστόβουλος, Λύσης,
Δημοχάρης, Δημόδοκος; cfr. ibid. lin. 38, 62-63, 71-72. ³⁹) Ibid.
lin. 12-13: ἱεροποιοὶ οἱ ἐπὶ Πολύβου Ἀριστόβουλος, Ἂιριδίων, Κραταί-
βιος, Ἂντίγονος; cfr. ibid lin. 24-26‚ 67-68, ⁴0) Cfr. hieropoeorum

rationes, passim.

