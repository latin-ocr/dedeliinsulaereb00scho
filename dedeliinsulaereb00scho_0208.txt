-196—

censet eodem tempore esse usurpatas:'¹⁶) mihi hoc inter eas discri-
men intercedere videtur, quod interdum collegia et Italicorum et
alia suo nomine statuas posuerunt, id quod etiam privatis in terra
sua facere licebat. saepius vero cleruchi athenienses, quibus in·
sula incolenda erat tradita, ipsi quoque viro bene merito statuae
honorem publice decreverunt una cum collegiis, quae modo appella-
vimus.

Maximi sit momenti cognoscere, qua ratione peregrini et in-
quilini una cum civibus cleruchis consilia capere potuerint3 sed
hanc quaestionem nullo modo ad certum perducere licet. Verisi-
millimum tamen videtur praeter civium ἐκκλησίαν, in qua me·
toecis non liceret sententiam ferre, fuisse peregrinorum conven-
tum, ubi et de suis propriis commodis consultarent et de certis
quibusdam rebus publicis ad ipsos attinentibus, quod sentiebant,
dicere possent: de honoribus quidem decernendis constat; num
de aliis etiam rebus, plane ignoratur. Utcumque res se habet, hoc
certum est longe aliam fuisse Italicorum Deli condicionem quam
metoecorum aliis locis, neque mirum est, si reputamus equites hos
romanos atque etiam eorum libertos sustentatos esse magni nominis
Romani auctoritate imperiique totius potentia. Ac vix errare mihi
videor, si dico mercatores italicos plus Deli valuisse veriusque in-
sulae dominos appellari potuisse quam cleruchos Atheniensium vel
ipsam Athenarum civitatem, quod alias etiam nationes sensisse
testantur et arae Romae deae exstructae (ut a Posidoniastis Be-
rytiis)⁷⁷) et dedicationes saepius »1ta1icis«⁷⁸) factae. Atque illu-
stratur hoc etiam bello Mithridatico: cum enim Athenae ipsae regis
Pontici partes essent secutae, Delus insula in fide populi Romani
permansit. Sed antequam harum rerum narrationem persequar,
optimum mihi videtur breviter exponere, instituta insulae propria
quae fuerint tempore florentis cleruchiae ante eius devastationem
(ab a. 165—88 a. Chr. n.), praesertim cum non satis cognitum
sit, num ctiam postea eadem permanserint.

 

76) Cfr. Bull. d. Corr. Hell. 111, p. 371 et ibid. V, p. 464.

Π) Bull (1. sorr. Hell. Vll, p. 467: Ῥώμην θεὰν Ε”ισργέτινς cfr. etiam
ibid. p. 471. ⁷⁸) »Italiceisut Bull. d. Corr. Hell. VIII, p. 1453 Ἰταλι·
κυῖςτ ibid. Xl, 1). 2683 ἀφιερώσαντες Ἡρακλεῖ καὶ Ἰταλικοῖςε ibid. IV,
p. 1903 Ἀπόλλωνι καὶ Ἰταλιιυῖςε ibid. VIII, p. 128.

