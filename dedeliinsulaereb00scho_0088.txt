-76-

rentur, non temere conicere mihi videor Athenienses, postquam
sociorum legati vel sua sponte vel (quod probabilius videtur) ipso·
rum impulsu e concilio amphictyonico decesserunt, ut conflatum
hac re odium imminuerent imperiique cupiditatem speciosa ratione
celarent, Deliorum magistratus senatumque aliqua ex parte parti-
cipes secisse templi administrandi. Sed priusquam inimicitiarum
harum contentionisque eorum cum Deliis etiam atque etiam de
templi possessione renovatae vices persequamur, reliquae nobis tra·
ditionis laterculi partes examinandae sunt, ut marmoris Sandwicen-
sis exemplo omnia, quae ad divitias deorum templique admini-
strationem cognoscendas usui esse possint, e titulo nostro per-
cipiamus.

Atque ut primum quaeramus, quibus locis sint asservata dona
undique Delum affluentia, tria videmus appellata: Dianae templum,
ubi plurima eaque maximi pretii erant deposita, Ἀθηναίων νεών,
12 tantum coronis pentetericis donisque Niciae, Calliae, Autoclis,
Euthydici Atheniensium insignem, de quibus supra dictum est, Tau-
romenitarum praeterea phialis tribus, Deliorum νεών, qui auri qui-
dem non ita magnum pondus (quinque sunt coronae 304 drach·
marum et monile 36 dr.), rerum autem aenearum numerum satis
magnum continebat. Inde quaestio iam oritur, cur sanctissimum
totius insulae templum Apollinis non commemoretur: utrum cre-
damus nulla fuisse in eo dona asservata, an pecunias tantum in
eius aerario positas administrasse amphictyonas, suppellectilem
omnem hieropoeis curandam permisisse, cum iu templis ceteris non
gravarentur subulas aeneas easque fractas numerare? Neutrum
probari potest. An coniciendum est rerum in Apollinis templo
positarum traditiones iu laterculis propriis fuisse perscriptas, ut
unius Parthenonis divitiae hoc tempore in binis quotannis tabulis
pro templi partibus describebantur? Negare prorsus non audeo,
quanquam dubitationem movet, quod tot nobis servatis traditionum
laterculis, quae ad tria illa templa pertinent, nullus exstat, qui
certa ratione ad Apollinis thesaurum referendus sit.

Sed aliam ad hane difficultatem tollendam rationem et sequi
malo et proponere audeo. Credo duo fuisse Apollinis, praeter Cyn-
thium illum a Lebegio investigatum,⁷⁹) templa, unum quinto sae·

 

⁷⁹) Lebcgue, Recherches sur Delos. p. 44,

