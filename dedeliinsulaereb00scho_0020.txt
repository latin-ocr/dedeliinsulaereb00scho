-3-

ut fuisse eum dicat eodem quo Archiam Bacchiadam tempore,
Syracusarum urbis conditorem327) neque multo post carmen illud
Delium compositum esse potest, quum Messenios bello cum Lace-
daemoniis ipsa hac Olympiade exorto prohibitos vix credibile sit
legationem sacram Delum misissem) Sed quum per se ipsum
probabile non sit Dores Messeniacos ad Ionum panegyrim chorum
misisse, tum carmine ipso demonstratur falso esse Eumelo tribu-
tum: ante Terpandrum enim non potuerunt a poeta, praesertim
Dorico, formae adhibitae esse dialecti aeolicae, quarum duae in
duobus his versibus inveniuntur (participia in οισα exeuntia) mul-
toque minus vox e sermone Lydorum desumpta (σάμβαλα) -- quod
argumentum acceptum refero viro doctissimo Diels, quem honoris
causa nomino. Equidem persuasum habeo esse hos versus quinto
saeculo non antiquiores totamque messeniacae legationis fabulam eo
tempore confictam, quo inter Messenios patria profugos Naupactum-
que incolentes atque amphictyoniae deliacae principes vel potius do-
minos Athenienses arcta amicitiae necessitudo intercederet. Non
esset hoc primum vel unicum fabulae exemplum eo consilio fictae,
ut status rerum, qui aliquo modo postea exstitisset, ad antiquissima
tempora referendo sanciretur falsa antiquitatis specie. Multa possum
adferre, sed verba faciam tantummodo de iis fabulis, quae ab Athe-
niensibus eo consilio fictae sunt, ut Delus antiquitus attica fuisse
videretur.

Quibus fabulis narrabatur (ut de aliis minoris momenti taceam)
et Erysichthonem, Cecropis regis filium, primam theoriam atticam
Delum duxisse templumque ibi Apollini dicasse, unde reversum Pra-

27) Clem. Alex. Strom. I, p. 333 ed. Potter.

27ἃ) Dixit Bergkius (Griech. Literaturgesch. 11, p. 68) verisimilius
videri bellum hoc duabus vel tribus olympiadibus post ortum esse propter
Olympionicas e Messenia oriundos, qui in tabulis ad 10am et llam Ol.
referrentur; sed credere licet Messenios, dum bello non supra modum
premerentur, frequentare non destitisse certamen Olympicum: etenim sci-

mus ne Xerxe quidem appropinquante Graecos prohiberi potuisse, quo·
minus ludos spectarent.

