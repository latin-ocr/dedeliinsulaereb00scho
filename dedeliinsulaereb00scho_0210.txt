—198—

In domesticis rebus administrandis cleruchorum civitas, quae
appellabatur ὁ δῆμος ὁ Ἀθηναίων τῶν ἐν Δήλῳ κατοικούντων, sui
iuris erat. Habebant enim et senatum et populi contionem, quae
in ἐκκλησιαστήριον certis diebus conveniebat (ἐκκλησία κυρία), inter-
dum etiam extra ordinem convocabatur. In utroque autem omnes
res ad normam reipublicae Atheniensis gerebantur, ut ex aliquot
decretis servatisffl) discimus: rogatio quaevis ab oratore primum
senatui proponebatur, ut προβούλευμα fieret, deinde ferebatur a
proedris e senatorum numero in singulos deinceps dies sorte creatis
ad proximam populi contionem addito senatusconsulto (δεδόχθαι
τῇ βουλῇ τοὺς λαχόντας προέδρους εἷς τὴν ἐπιοῦσαν ἐκκλησίαν χρη-
ματίσαι περὶ τούτων, γνώμην δὲ συμβάλλεσθαι τῆς βουλῆς εἷς· τὸν
δῆμον, ὅτι δοκεῖ τῇ βουλῇ etc), postremo ab oratoribus re dispu-
tata populus in suffragia mittebatur a proedrorum principe (τῶν
προέδρων ἐπεψήφισεν ὁ δεῖνα). Fueritne senatus in prytanias di-
visus more attico, non constat neque verisimile videtur, cum esse
potuerit, ut phyle haec vel illa nullum cleruchum aut admo-
dum paucos in insulam missos haberet: in decretis certe nulla fit
eorum mentio diesque contionis secundum fastos definitur. Neque
scimus, aut proedri senatus aut universi senatores quot fuerint
numero, et ne de scriba quidem publico quicquam cognitum habe-
mus, cum nusquam commemoretur, quamquam eum fuisse certum
est. Decreta autem populi nulla ad nos pervenisse praeter hono-
rifica non mirum est, cum et haec numero cetera omnia superasse
probabile neque ulla alia lapidi incidi solita esse quam maxime
verisimile sit. Cleruchorum decretum quod exstat, quo tres legati
creari iubentur, qui Athenas illud deferant atque a populi Athe-
niensium contione‚ ut confirmetur, petant‚⁸³) fuere qui crederent
omnia cleruchorum decreta, ut rata essent, tali modo confirmari
debuisse; sed Boeckliins iam in commentario huic titulo addito
refutavit hunc errorem »maioris beneficii causa« hoc factum dicens,
ut Eubulus Demetrii f. Marathoniensis — huic enim honores de-
cernuntur —‚ cum civem se bonum praestitisset in theoria ad Pan-

tarium, quem Foucart adiecit decreto antiquissimo populi Atheniensium
(le cleruchia Salaminem mittenda: Bull. d. Corr. Hell. XII, p. 7.

⁸²) C. 1. G. 2270; Bull. d. Corr. Hell. X, p. :35 et 37.
⁸³) C. Ι. G. 2270.

