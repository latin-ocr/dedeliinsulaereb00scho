-120-

assentior Nenzio, qui publici quoque aerarii summam curam penes
hieropoeos fuisse censet, quod et de acceptis expensisque eius
quotannis rationem reddiderint neque sine eis quaestoribus licuerit
pecunias eximere ex aerario,⁴¹) non monitus exemplo hellenotamia·
rum quaestorumque Minervae Atheniensium! Asservabant sane
hieropoei pecunias publicas a quaestoribus acceptas in templo ut
in loco tutissimo, unde facile intellegitur, cur neque eis absentibus
quicquam inde eximere licuerit et post annum exactum ipsi ratio·
nem reddiderint pecuniarum et acceptarum et rursus quaestoribus
traditarum. Sed neque quas in manibus habebant administrabant,
neque omnes, quae reipublicae quotannis redibant, a quaestoribus
accipiebant. Atque iliud quidem certissimum est, quoniam quilibet
rationum versus documento est, ne attigisse quidem eos has pecu-
nias nisi coram archonte prytanibusque et scribis duobus aut a
quaestoribus accipientes aut reddentes vel his ipsis vel quibus
iussissent, saepissime σιτώναις. Neque difficilius alterum perspi-
citur, quamquam a nullo adhuc est animadversum, non esse omnes
pecunias publicas in templum illatas, ut, accurate si loqui volumus,
non ipsum aerarium publicum (quod unum est, cum pecuniae
cius variis locis et colligi et asservari et expendi possint), sed
arcam (κιβωτός) pecunias quasdam publicas continentem in templo
csse asservatam dicere debeamus: paullulum enim perscrutati hiero-
poeorum rationes Demaris anni videmus praeter unam pensionem
3470 dr. tibicinibus factam42) omnes pecunias reliquas ad frumen-
tum emendum datas⁴³) -— num credibile est rempublicam deliacam
per totum annum nullas alias impensas habuisse praeter tibicines
frumentumque? Τρὶς μάκαρες καὶ τετράκις Delii, si tribus tantum
diebus anni pecunias publice pendere coacti erantl⁴⁴) Et scimus
hoc ipso anno coronas aureas Philippo et Masannassae regibus
publice tributas esse, quarum commune pretium maius fuisse credo
1350 dr. e sacro aerario Galaxione mense mutuis sumptis, Po-
sideone redditis,⁴⁵) quod mille drachmarum coronae vel privatis

⁴¹) Nenz, Quaest. del. p. 7. ⁴2) Demar. arch. rat. lin. 127—129.

⁴³) τοῦτο ἔδομεν τοῖς σιτώναις Ἅμνῳ, Φιλλάκῳ, Φάνῳ ter occurrit in
Demar. arch. rat. lin. 127, 1:32, 139 et sunt 18560 dr. Lenaeone, totidem
drachmae Thargelione et Buphonione mensibus pensae. ⁴⁴) crr. notam
superiorem. ⁴⁵) Demar. arch. rat. lin. 59—61 et 43—44.

