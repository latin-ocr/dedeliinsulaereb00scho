scriptorem illustrissimum vel diasceuastae cuiusdam insulsissimi
agnoscas manum. At adfert testem Gilbertius Pollucem‚⁸⁴) qui si
verbis vel dubitationi non obnoxiis contra Thucydidis auctoritatem
niteretur, nihili prorsus penderem3 sed est argumentum e silentio
eius petitum, quod inter ludos quinquennales Deliorum mentionem
non feeerit: at quomodo hoc loco demonstretur fuisse quaedam
parva Delia, non intellego, quum nihil inde colligere liceat, nisi
aut nulla fuisse unquam Delia quinquennalia (quod ne Gilbertius
quidem contendere ausus est), aut Pollucem vel non habuisse cog-
nita vel consulto praetermississe,³⁵) praesertim quum nomina tan-
tummodo sollemnium aliquot exempli gratia adferre vellet. Gravius
esse videtur Xenophontis testimonium, qui propter Delia auctor est
mortem Socratis esse in triginta dies dilatam3³⁶) quum autem is
sit primo anno Ol. 95 supplicio affectus, necesse esse dicunt fuisse
haec Delia, ut ita dicam, minora. At ne maiora quidem, quae vulgo
appellantur, fuisse illo tempore Delia testis est titulus nuper Deli
repertus, e quo perspicitur rerum omnium sacrarum administra-
tionem Deliis a Lacedaemoniis post bellum Peloponnesiacum fini-
tum denuo reddit.am‚³⁷) quare non mirum, si pristinus mos sol·
lemnia quotannis celebrandi ab illis restitutus esse videtur. Ac
ne illud quidem Xenophontis verbis mihi effici videtur, esse revera
hoc nomine a Deliis ipsis annua, quae Apollini faciebant, festa ap-
pellata, quum scriptoris neglegentia facile fieri potuerit, ut usita-
tissimum apud Athenienses nomen pro vero atque legitimo ad-
hiberet. Nam hoc sollemne Deliorum nomine esse appellatum ab
ipsis Deliis multo minus est verisimile (sunt enim omnia, quae Deli
aguntur festa Δήλια), quam ab Atheniensibus aliisque, quippe
quorum maxime interesset distingui Apollinea Delia a Pythiis.
Audaciora haec esse scio, sed documento mihi sunt praeter Thucy-
didem diserte dicentem esse Deliorum nomen πεντετηρίὸι primum
inditum, tituli duodecim choragici nuper Deli reperti, quorum in
nullo Deliorum flat ne minima quidem mentio, quum Apollinea quae·
dam quotannis, ut videtur, sacris choris celebrata commemorantum

 

³⁴) Deliaca, p. 28: Poll. Onom. Ι, 37. ⁸⁵) Erant ei nota, ut ex

alio loco apparet, ubi in festis p‹·ntetericis diserte appellantur: Poll.
vlu, 107. ³⁶) Xenoph. Memorab. IV, 8, 23 cfr. Plat. Phaed. p. 580-
37) Bull. d. Corr.11ell. ΙΙΙ, p. 12.

