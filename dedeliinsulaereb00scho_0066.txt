-54-

profitentur. ¹⁴) Sed alia difficultas iude oritur, quod per quattuor
quinquennia tres tantum sunt dicatae coronae pentetericae‚ quae
duplici ratione expediri potest: aut enim uno sollemni non est ob-
lata deo corona solita, aut Deliorum celebratio semel est inter-
missa, id quod mihi longe verisimillimum videtur. Cum enim per
se ipsum satis probabile sit annis illis, quibus ante Thebas a Pe-
lopida liberatas maxima fuit terra marique Lacedaemoniorum po-
tentia, et amphictyoniam deliacam redintegratam denuo dilapsam
et festorum celebrationem esse neglectam, tollitur omnis dubitatio,
si marmor Sandwicense accuratius inspicimus3 nam hic titulus a
solita norma rationum omnium, non solum ab amphictyonibus per-
scriptarum, tantopere abhorret, ut, nisi horum magistratuum seriem
interruptam esse statuimus ante illum, a quo orditur titulus, an-
num, explicari nullo modo possit: sed hoc commodius exponere
licet in ipso hoc titulo pertractando, ad quem iam transeo.
Marmor Sandwicense, quod saepius iam antea laudavi, diu iam
notum, nuper vero frustulo non ita parvo a Koehlero edito auctum,
continet res ab amphictyonibus per quadriennium, quod est inter
Calleam et Socratidem Athenienses archontes (Ol. 99, 4-100, 3

 

1⁴) Vel potius per ambos et Demostrati et Antigoni annos in ma-
gistratu permanserunt, ut demonstratur initio tituli: τάδε ἔπραξαν ἀμ-
φικτύονες - - - - -- μέχρι Ἀντιπάτρου collato cum verbis, quae sta-
tim post nomina amphictyonum perscripta sequuntur: Λήμματα ἐπὶ Δη·
μοστράτου - administrarunt sacras pecunias iam Demostrato archonte
sed non antea), deinde Antigono, per tertium et quartum Olympiadis
97 annos. Ex argumento tituli, maxime laceri non multa discimus: com-
memorantur et fundorum locationes et usurae perpensae, occurrunt et
civitatum nomina — Syri et Pari — et privatorum hominum (Πασικλῆς
ηήνιος] appellatur etiam in C. 1. A. 814¹» lin. 12 et Bull. d. Corr. Heu.
vm, p. 317, lin. ¹93 Hypsocles Delius et hic et in marmore Sandwicensi
saepissime nominatur). Inter amphictyones legitur nomen Thrasybuli
Thrasonis s. Collytensis, qui quin idem fuerit atque vir notissimus mul—
tumque in republica versatus huius nominis et pagi (de quo cfr. Schafer,
Demosthenes I, p. 128), minime dubito. — Ceterum aliud etiam exstat
tituli fragmentum, quod ob scripturae rationem ad initium quarti sae-
culi Homollius rettulit (Bull. d. Corr. Heu. vm, p. soa—4), sed nullius
est momenti.

