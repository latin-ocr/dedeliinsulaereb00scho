-15-

mationis obtinerent? Fortasse huic tempori est tribuenda etiam
navis illa sacra (Delias), quae vulgo Theseo adscribebatur quaeque
singula resarciendo omnibus partibus mutatis tamen semper mane-
bat eadem, teste Plutarch0,3⁹) usque ad Demetrii Phalerei tempora.

Interrupta est, credo, haec Athenarum amphictyoniaeque de—
liacae coniunctio discordiis civilibus, quibus brevi post leges a
Solone constitutas ortis per quadraginta annos respublica vexata
et exagitata est. Pisistratus tandem post duo exilia rerum nullo
iam resistente potitus, quod anno 543 factum demonstravit
Toepffer,4⁰) magnam dedit operam famae reipublicae, immi-
nutae ac paene exstinctae, apud exteros populos augendae et
amplificandae: scimus ab eo Lygdamin vi armorum Naxi tyran-
num constitutum, cum Polycrate Samio et Amynta Macedone
foedus amicitiamque iuncta, Sigeum in Asia subactum, loca quae-
dam in Thracia occupataffl) Cui reipublicae administrandae ra-
tioni quam maxime consentaneum est, quod ab Herodoto Thucydi-
deque traditur Pisistratum ex oraculi responso Delum insulam
lustrasse, quantum quidem a templo conspici posset, mortuorum
omnium ossibus effossis atque in aliam insulae partem translatis.42)
Quam quidem lustrationem in se suscepit certe 11011 pietatis tan-
tum suae in deum demonstrandae causa, sed etiam eo consilio, ut
patriae suae et προστασίαν τοῦ ἱεροῦ, ut Graeci appellabant, et.
simul omnium Ionum principatum vindicaret actione hac symbolica.
Et sollemne ab eo sacrificium hac occasione deis insulae prae-
sidibus oblatum ludosque celebratos, quas res semper scimus eum
omni lustratione arctissime coniunctas, et theoriam a Solone insti-
tutam deliacam renovatam facile credas, etsi a scriptoribus non
sit traditum, praesertim quum et Polycratem eius aemulum hoc
fecisse notum sit et Pisistratus ipse Athenis Panathenaea et Dio-
nysia τὰ ἐν ἄστει instituisse dicatur.

Ad hoc tempus, ut supra dixi, refero et poetis aliisque viris
ingenio excellentibus, qui tyranni aulam frequentabant, adscribo
fabulas illas quae sunt de Theseo amphictyoniam Deliacam iusti·
tuente ct coronam, pignus imperii maritimi, ab Amphitrite acci-

 

⁸⁹) Plut. An seni respubl. ger. sit, cap. 6. 4⁰) Toepffer, Quaest.
Pisistrat. Dorp. Livon. 1886, p. 141. ⁴¹) IIerodot. I, 612 64: V,
653 94. 42) Herodot.1‚ 64. Thucydid. 111, 104.

