-41-

Ol. 91, 3 acta essent Delia, eis Nicias interesse non potuisset, classi
tum Atheniensium Syracusas obsidenti praefectus. Sed quae Plutar-
chus de choris ante Niciae theoriam nullo ordine appellentibus me-
moriae tradidit, praesertim quum e tota narratione appareat ne te-
nuissimam quidem festorum quinquennalium eum notionem habuisse,
nihil impedit, quominus ad eos referantur, quos ad sacra Apol-
linea annua ante πεντετηρίὸα institut-am missos esse testis est
Thucydides;42) verisimilius enim mihi videtur Athenienses et in-
sulae lustrandae virum pietate insignem et ludis quinquennalibus,
primum quum fierent, maximo apparatu celebrandis praeposuisse
ditissimum atque in republica gerenda rei familiaris minime par—
cum — Niciam Nicerati f.; quod si verum est, melius etiam intellegi
potest, cur fundum illum magnum non deo dicarit sacrum, sed ad
Deliorum ἑστιάσεις assignarit: videlicet, ut placaret, his aliisque
emolumentorum illecebris propositis, iram hominum »sacrorum«.
Nihilominus hoc odium non ita multo post erupisse suspicari
licet, quod Atheniensibus utilius est visum ante secunda Delia cele-
brata totum Deliorum populum insula expellere, impuritatem iis
exprobrantes, ut ait Thucydides,4³) Diodoro autem si malis credere,
Lacedaemoniorum quod faverent partibus, criminantes.44) Thucy-
dides quae affert, certe nihil sunt nisi rei iniustae mala excusatio;
sed non plus est fidei habendum Diodori verbis: an credibile est
Athenienses maris totius dominos timuisse insulae parvulae incolas,
ne cum Lacedaemoniis societatem inirent? Verisimilius videtur De-
liorum ob templi administrationem ereptam odium eodem fere modo
esse significatum, quo multos post annos legimus in titulo Saud-
wicensi, ut contumeliis afficerent Atheniensium magistratus et tur-
barent res sacras fanique violarent sanctitatem. Dixi supra ante
Delia 01. 89, 3 (= 421) celebrata esse pulsos Delios: accuratius
etiam tempus defineri potest, quum ἐκεχειρία per quam accidisse
hoc a Thucydide traditur corruptis sane verbis, necesse sit signi-
ficet sacras illas indutias ob Pythiorum sollemnia factas, quae Bu-
catio mense Delphico vel Metageituione att-ico celebrata esse e titulis
notum est — ipso igitur initio anui sunt expulsi. Atque exules, a
Pharnace Phrygiae Hellesponticae satrapa sunt recepti, qui iis Adra-

 

42) Thucydid. 111, 104. ⁴1³) Thucydid. V, l.
⁴4) Diodor. XII, cap. 73.

