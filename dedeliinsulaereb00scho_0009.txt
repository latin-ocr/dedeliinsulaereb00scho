PRAEFATIO.

De Delo insula tam multi libri et antiquitus et recentioribus
temporibus sunt conscripti, ut, denuo si quis res eius pertractan-
das sibi proposuerit, excusationem eum proferre necesse sit melio-
rem quam Iuvenalis illud stultam clementiam esse dicentis »periturae
parcere chartae« Sed dissertationes hac aetate superiores, pau-
cissimas quasdam si excipias (in quibus sunt primo loco Boeckhii
commentarii appellandi), nullius iam sunt momenti ad historiam
deliacam cognoscendam post explorationes his duodecim annis in
insula factas scholae Francogallicae atheniensis iussu ab Homollio
aliisque viris doctis: nam cum artis monumenta plurima tum docu-
menta epigraphica 1500 amplius ad saeculorum sex spatium perti-
nentia e ruinis totam insulam operientibus in lucem sunt protracta,
quibus tota nostra rerum Deli et publicarum et sacrarum atque in-
primis templi Apollinei administrationis cognitio mirum in modum
adiuvatur atque amplificatur. Quamquam documentorum, quae adhuc
inventa sunt, pars tantum neque ita magna est publici iuris facta
atque haec quidem commentariis luculentissimis illustrata ab iisdem
viris doctissimis, inprimis ab Homollio, cuius nomen arctissimo
semper vinculo cum annalibus deliacis erit coniunctum. At hae
dissertationes plerumque id spectant, ut explicentur et artis monu-
menta et tituli una editi, praeter paucas, quibus continua oratione
quaestio aliqua tractatur ad antiquitates deliacas pertinens ut ali-
quot Homollii libris in opusculo meo saepius appellatis —— nus-
quam reipublicae deliacae disciplina universa per totum antiquita-
tis tempus pertractatur atque illustratur adhibitis omnibns titulis,
qui usque ad hoc tempus publici iuris sunt faeti. Conati quidem
sunt hoc facere et Attingerus et Nenzius3 sed 110 illa quidem, quae
iam ab Homollio aliisque viris doctis singulatim erant exposita,
comprehendere atque in unum coniungere potuerunt, ut lectorem
non satis harum quaestionum peritum in errorem potius inducerent.
Iam patet, mihi quid proposuerim: quae per varias dissertationes

