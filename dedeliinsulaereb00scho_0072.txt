-60-

ἄρχοντος ἀμφικτὺοσι τοῖς ἐπὶ Σωσιγένους, οἷ δὲ ἀμφικτύονες οἱ
ἐπὶ Σωσιγένους ἀμφικτὺοσιν τοῖς· ἐπὶ Νικομάχου (lacunas certissima
ratione ab 11011101110 expletas non iudicavi); inter cetera amphictyo-
nes, qui Sosigene archonte (Ol.10¹.›, 3) munere functi sunt, se
accepisse dicunt et succedentibus tradidisse coronas aureas pent-
eterieas decem et octo, quarum ultimam sollemnibus huius ipsius
Olympiadis quinquennalibus consecratam esse demonstratur numero
earum cum Olympiadum serie collato: cum autem ab amphictyonum
collegio superioris iam anni sit tradita, Delia, quibus est dicata,
non ad hunc tertium, sed iam ad illum secundum Olympiadis an-
num, quo Pythodotus fuit archon, esse referenda patet. Atque
idem dicere licet de titulo quodam iam Boeckhio cognito‚⁸²) ubi
profitentur hi magistratus a superiore iam collegio, quod munus
sustinuisset Euaeneto archonte (Ol. 111, 2), accepisse se vicesimam
coronam ludis quinquennalibus dicatam atque eis quidem, quos
ipsius huius Olympiadis secundo, non tertio anno celebratos esse
eadem, qua supra, ratiocinatione assequimur.

Quae cum ita se habeant, iam intellegitur, cur snb ipsum
exitum secundi Ol. 101 anni magistratum inierit amphictyonum
collegium nova ratione ex Atheniensibus Andriisque quinis com-
positum, scilicet post Delia paucis ante diebus peracta novo in-
cipiente quinquennio. Neque collegium modo novum hoc tempore
magistratum iniisse, sed etiam administrationem totam nova lege
esse constitutam vel ex iis, quae supra disputavi, apparet, sed
hic, quae antea diversis locis paucis attigi, uberius pertractabo
atque in unum collecta firmare conabor.

Scimus enim amphictyones, cum primo triennio munus inirent,
neque in aerario dei quidquam acceptum habuisse neque pecunias,
quae e fundis locatis per unum, ex aedificiis templi propriis vel per
duos anuos percipiendae eraut, exegisse, atque haec omnia magistrati-
bus deliacis ab eis permissa esse conieci, et recte quidem, ut mihi vi-
deor, cum aut aerarium vacuum fuisse aut mercedes pro praediis
locatis nullas rediisse verisimile non sit. Atque confirmatur haec
opinio, si expensorum rationes perscrutamur. Paucis enim omissis,
de quibus, cum scriptura admodum sit detrita, certi nihil statuere
licet, praeter pecunias amphictyonibus ad victum comparandum

⁴²) Staatshaush. d. Athen. 11³, p. 286 ff. = c;1.A.*11, 824.

