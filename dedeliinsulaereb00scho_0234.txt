—222-

qni se per totum vitae ternpus in insula deserta paene includi
pateretur, nescio an colligi inde possit sacerdotis Apollinis munus
iam sere ad titulum honorarium fuisse redactum, quo ornaren-
tur cives bene meriti: non nego quidem interdum eum sacrificia
Apollini facienda curavisse. cum cognitum habeamus quotannis
etiam hoc tempore publice curatores esse in insulam missos3⁸⁹)
sed magnopere assevero fieri non potuisse, quod certe olim muneris
eius erat, ut per totum sacerdotii tempus Deli habitaret, praesertim
cum Pammenes hic non solum στρατηγὸς ἐπὶ τοῦς ὁπλέτας esset,
sed etiam Romae et Augusti sacerdos. quibus muneribus Athenis
detinebatur.⁴⁰› Hic etiam moneo nullum exstare titulum post bella
Mithridatica scriptum, in quo deorum peregrinorum fiat mentio vel
tenuissima: Apollo, ut solus quondam insulam sacram possederat,
solus etiam per varios fortunae casus permansit, reliquos omnes
ἀνηρείψαντο θύελλαι.

Unum praeterea novimus Imperatoris Neronis tempore sacer-
dotem Apollinis atque eundem ἐπιμελητὴν Δήλου διὰ βίου - Tibe-
rium Claudium Novium, qui et statuam procuratori cuidam Caesaris
dicavitss, et ipse una cum uxore Damosthenia statuis honoratus
est a »populo Atheniensium eisque qui sacram Delum incolebant‹.⁴²)
In hunc magis etiam cadit, quod de Pammene modo dixi: videmus
virum esse electum et Apollinis sacerdotem et insulae curatorem
atque διὰ βίου, qui neque habitare ibi posset neque officiis suis fungi,
cum esset eodem tempore constitutus Athenarum ἐπιμελητὴς διὰ
βίουᾺ3) Itaque sacra Delus et sacerdote et curatore carebat, quia
vix quisquam ibi vel hoc vel illo egebat.

Properat iam oratio ad, exitum. Unus exstat titulus posteriori
tempori adscribendus, in quo legitur Titi Caesaris Augusti nomen

 

³⁹) In basibus statuarum L. Aemilio Lepido, Herodi, Pammeni posi-
tarum scriptum exstat ἐπὶ ἐπιμελητυῦ τοῦ δεῖνα atque, quamquam sunt
nomina curatorum horum quam maxime pessumdata, tamen satis est
reliquum, nt asseverare possimus diversos tres fuisse: Bull. d. Corr.
Hell. ΙΙΙ, p. 153 et 3693 vm, p. 156. ⁴⁰) C. 1. A. 111, 63. Ceterum
quam magna usus sit auctoritate, demonstrat titulus, item Deli repertus
(Bull. d. Corr. Ilell. 111, p. 156), in quo de viro quodam praedicatur fuisse
eum ἐκ τοῦ γένους τοῦ Παμμένους τοῦ Ζήνωνος Μαραθωνίου.

⁴¹) Bull. d. Corr. Hell. ΙΙΙ, p. 160. ⁴²» lbid. 11, p. 400 et 111 p. 161.

⁴³) C. LA. 111, 457, 613, 652 et inprimis 1085.

