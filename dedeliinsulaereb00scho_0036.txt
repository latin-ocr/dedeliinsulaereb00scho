„24-

tatione: quum Datis, expeditioni Persarum secundae praefectus,
iam Naxum insulam, Cycladum omnium principem, popularetur,
hoc exemplo Delios perterritos Tenum profugisse, sed esse per
praecones in patriam revocatos a Datide‚ et suo ipsius animo et
iussu Darei regis duorum deorum maiestatem Deliorumque saucti-
tatem tam magnopere reverente, ut ne classem quidem ad De-
lum appellere auderet, sed in Rhenea insula consisteret indeque
profectus ad aram Apollinis trecenta turis talenta combureret.
Fuerunt etiam, qui 113110 Persarum ducis erga deum pietatem
conarentur ita explicare, ut opinarentur vel Apollinem a Datide
eundem esse habitum atque Mithram persicum, vel fuisse quon-
dam Deli deos quosdam orientales cultos, quorum tunc memoria
permotus sacrificium fecerit. Sed priusquam de causis disseramus
dei a Persis honorati, quo e fonte totam hanc narrationem
Herodotus hauserit, est quaerendum3 neque ad investigandum diffi-
cile est, si reputamus et de aliis praeter Naxum Cycladibus, quo-
modo essent a Persis subactae, prorsus eum tacuisse (quia vide-
licet ei 11011 cognitum erat) et Deli eum longius commoratum e
locorum accuratissima seientia perspici. Sed quid verba facio,
quum ipse paullo post Delios nominatim sibi auctores fuisse
dicat! Quibus perspectis, 13111 suspicioni locus datur esse totam
113110 narrationem a Deliis in honorem insulae suae confictam,
augeturque haec suspicio et ad certum perducitur, si altius in
rem inquirimus. Ut missa faciam, quam non sit verisimile tre-
centa. secum Datim turis talenta navibus vexisse, quam inepte
inventum Rheneae‚ non Deli constitisse Persarum classem, quum
vix tota freto inter illas insulas interposito angustissimo caperetur
- sunt enim haec minora quaeque facile ad amplificandam ora-
tionem inventa esse possunt -, quam est incredibilis, quam a
vero prorsus abhorrens tota haec narratio! Devastata Naxo pro-
fugisse se Delii dicebant, at Naxii Persis resistere sunt conati,
insulas vero reliquas iam ante expeditionem factam terram aquam·
que iis dedisse signum oboedientiae diserte testatur idem Hero·
dotus:²) an credemus dictis Darei regis obtemperasse viribus

 

2) llcrodot. vl, 49: πάντες δὲ νησιῶται ἐς τοὺς ἀπικοίατο (scil. vl
κήρυκες) ἔδοσαν τά προΐσχετο αἰτέων ὁ Πέρσης, οἵ τε δὴ ἄλλοι νησιῶται
διδοῦσι γῆν τε καὶ ὕδωρ Δαρείῳ, καὶ δὴ καὶ Αἰγινῆται.

