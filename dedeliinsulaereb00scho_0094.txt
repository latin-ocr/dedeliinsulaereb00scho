-82-

ἄγκυρα σιδηρᾶ et λέβης κατεαγώς recensentur, ¹⁰⁴) quae omnia eodem
modo in nostris quoque fragmentis quattuor occurrunt in Ναξίων
οἴκῳ. Neque hic thesaurus post eversum Atheniensium imperium
quamvis perraro nominetur, prorsus evanuit; ex Agatharchi enim
archontis inventario cognoscimus fuisse ibi asservata tigilla quernea,
ut tempore Charilae archontis in Deliorum οἴκῳ,105) quem cave
confundas cum templo Deliorum: non enim thesaurus erat, quem
iam dixi nullum unquam populum suo ipsius fano adiunxisse (si
locus rebus aureis argenteisque in templo non sufficiebat, aliud
maius aedificari solebat), sed armamentarium, in quo instrumentum
ad aedificia sarcienda necessarium servabatur — in templo videmus
magni pretii coronas asservatas. in Δηλίων οἴκῳ - tigilla tantum.
Naxiorum vero et Andriorum οἶκοι - nam hunc quoque iam ante
liberae reipublicae tempus aedificatum credo — vere videntur the-
sauri fuisse, ab illis ipsis civitatibus, a quibus nomina habebant,
dicati deo Delio ad asservanda eorum dona tempore illo, quo Athe-
nienses panegyrim Deliacam ad similitudinem amphictyoniae Pythiae
aut primum quinto saeculo constituere aut quarto denuo redinte-
grare conati sunt3 sed postquam vel illorum regnandi cupiditate
vel parvarum civitatum invidia atque ignavia (officiis enim Athe-
niensium uti omnes cupiebant, pecuniis eos adiuvare aut labores
sustinere pro causa communi minus placebat) factum est. ut legati
earum e concilio amphictyonico decederent atque tota rerum Apol-
linis administratio ad Athenienses solos deveniret, non iam socio-
rum intererat templum, cuius participes non essent, suis donis or·
nare et locupletare3 vacuos igitur fere credo mansisse thesauros
hos, dum fanorum administratores (amphictyones primum attici,
deinde hieropoei Deliaci) angustiis locorum coacti iis pro arma-
mentariis uti coeperunt, in quibus res aeneas aliasque, ut vidimus,
minoris pretii deponerent. ¹⁰⁶)

¹⁰⁴) Demar. inv. lin. 167, 168, 170; Bull. d. Corr. Hell.V1, p.47.

¹⁰⁵) Bull. d. Corr. Hell. VI, p. 88, not. l.

¹⁰⁶) ln illis amphictyonum inventariorum fragmentis, ubi Ναξίων
οἴκου fit mentio, commemoratur etiam νεωκόριον (C. 1. A. II, 827, lin. 93
appellatur etiam in frustnlo ab Homollio publici iuris facto: Bull. d.
Corr. 11e11.vul, p. 320), domus antistitum, quos iam Glaucippi archontis
anno invenimus appellatos; ihidein videmus Aphroditae‚ quam in insula

