-92-

tigono Gonata acceptam videtur magnopere esse imminuta. Atque
arcta necessitudo, quae inter illos et insulanorum civitates inter—
cedebat, vix poterat armis divelli, quia non armorum vi erat fir·
mata, sed ipsorum commodis iuncta, cum celeberrimum illud Alexan·
driae emporium inter Occidentem et Orientem positum et mercium
utriusque orbis terrarum partis arbiter tot alliceret undique merca-
tores, quot quondam ares convolasse dicuntur ad Mareotidis ripas
ab omnibus coeli partibus, Cum urbem conderet Alexander, futurae
celebritatis augurium. Magnumque Ptolemaeorum auctoritatis ad-
iumentum erat Rhodiorum praeter ceteros Aegaei maris insula·
nos potentia excellentium firma amicitia, quam post ipsam Alexan-
dri mortem libertate recuperata cum Aegypti praefecto iunxerant
neque deseruerunt diuturna illa obsidione et periculorum plena a
Demetrio Poliorceta vexati integramque fere servarunt iu variis
fortunae casibus usque. ad Graeciae a Romanis subactae tempora.
Quamquam ne bac quidem amicitia adduci potuerunt, ut libertatem
magnis laboribus partam ac summis periculis defensam omitterent, et
Ptolemaei reges ea erant prudentia, ut fideles eos socios habere mal-
lent quam libertate erepta eorum a se animos abalienare: immo
iis ipsis auctoribus factum est, ut ad Rhodiorum societatem parvae
illae insulae se applicarent, quibus mare Aegaeum est refertum,
redintegrata quodammodo ampliictyonia deliaca sub nomine τοῦ
κοινοῦ τῶν νησιωτῶν.

Insularum vices per saeculum tertium persequi quamquam et a
proposito ineo alienum neque parvae operae negotium est, deficien-
tibus praesertim scriptorum testimoniis, tamen facere non possum,
quin quae de hac societate nota sunt, breviter hic exponam, quoniam
Delus insula non solum ipsa eius particeps fuit, sed etiam Apollinis
templum commune ut antea delubrum sociorum, ubi decreta concilii
corum ut proponi solebant, ita nunc inventa sunt. Est igitur, ut
ita dicam, pietatis officium erga sacram Delum, ut, quae documenta
ad nostram pervenerunt aetatem, eorum mentionem saltem facia-
mus in memoria eius perscrutanda: nihil enim de hac societate
tradiderunt scriptores antiqui, pauca quaedam titulorum frag-
menta antea aliis locis inventa sunt,¹) maxima vero pars nuper

 

¹) Exempla affero titulos C. 1. G. 2272 ex Asia in Angliam deporta—
tum et C. 1. G. 2334 'l'eni inventum.

