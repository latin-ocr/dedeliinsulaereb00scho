-132-

qui neque quaestores neque hieropoei unquam fuerunt, etiam inde
explicari potest, quod hi, utpote quibus magnarum pecuniarum
administratio commissa esset, tantum ex hominibus electi sunt cer·
tum censum possidentibus, ut Athenis quoque factum esse scimus
in ταμίαις τῆς θεοῦ, cum archontis munus omnibus civibus pateret.
Unum etiam videor investigasse mihi testimonium ad sententiam
hanc confirmandam: nonnunquam in titulis legitur in quaestoris
aut hieropoei intra muneris tempus mortui locum successisse vel
heredem iiliusssss) vel puerorum tutorem,⁸⁹) quod per se ipsum satis
mirum est, sed facile intellegitur, si magistratus hos quodammodo
civitati oppignerasse rem suam familiarem sumimus — nolebat civi-
tas pignus heredibus remittere, antequam pecuniae publicae ratio
reddita esset, neque ab alio cive postulare poterat, ut simul cum
munere alienae fortasse culpae poenam in se susciperet. Quod ita
si fuit, apparet pauperes, quibus res familiaris nulla, nullum pignus
esset, quaestorum et hieropoeorum munere exclusos fuisse.

De magistratibus minoribus, epistatis, logistis, agoranomis, certi
nihil dici potest, sed multo verisimilius est electos eos esse, non
sorte creatos, notionibusque nostris de institutis Graecorum plane
adversaretur, si parva haec munera sortito, maiora illa suffragiis
delata essent. Unum restat quod monere velim: apparet usitatum
fuisse in civitate deliaca certum honorum cursum, liberiorem sane
neque tam severa lege circumscriptum quam Romae, sed saepius tamen
servatum, quam uta casu repeti possit. Et primum quidem viden-
tur iuvenes nobiles trittyarchi munus petivisse, deinde ad minores
reipublicae magistratus accessisse, epistatae, agoranomi‚ scribae
hieropoeorum scribaeque τῆς πόλεως, quem inter hos maxima digni·
tate fuisse apparet, postea iam quaestoris et paucis annis inter-
positis hieropoei munus ambisse, postremo ad summum honoris
gradum escendisse archontis. Eis autem annis. qui inter singulos
magistratus gestos intercedebant, senatorum certe muneribus sunt
functi, forsitan plus quam semel, vel in rebus extraordinariis ad-
ministrandis, de quibus infra verba faciam, officia sua reipublicae

⁸⁸) Ut exemplum afferam, Demar. arch. inV. lin. 135: παρὰ ταμίου
Φωκίωνος καὶ τοῦ κληρονόμου τοῦ ΙΙολυβούλοο Παρμενίωνος.

⁸⁹) (Τι’. Demar. arch. inv. lin, 113: παρὰ ταμιῶν ΙΙοσειδίκου καὶ τοῦ
ἐπιτρόπου τῶν παιδίων τῶν Μνησιμάχου θὶνέως.

