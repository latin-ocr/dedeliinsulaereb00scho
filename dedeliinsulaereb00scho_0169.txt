—157—

Omissis igitur, quae ad rei gerendae rationem perspiciendam
minoris sunt momenti, videmus pecunias ab hieropoeis et acceptas
et expensas duobus locis esse in rationibus commemoratas, atque
acceptarum quidem unam partem statim εἷς ἱερὰν κιβωτὸν relatam,
alteram extra arcam asservatam per totum administrationis annum.
Quod cur factum sit, unam recte Homollius perspexit causam:¹⁸)
non omnes pecunias, quae singulis annis redire debuissent, esse
revera hoc anno perceptas ideoque neque in arcam sacram re-
ferri potuisse neque in rationibus summam earum perscribi sub
titulo uno (ἐνοικίων, ἐνηρυσίων, τελῶν, δανείων, τόκων - ut fit in
superiorum annorum reditibus) non additis singulorum debitorum
nominibus, cum maxime scire interesset, quis quantumque solvisset.
Certe neque prius est dubium, cum, ut unum exemplum afferam,
hoc ipso anno pro domo Ἐπισθενεῶυ nomine appellata legamus
partem mercedis — 43 dr. - esse pensam, partem —— circa 24 dr.
- non solutam, ι9) et confirmari videtur universa Homollii senten-
tia, cum pecuniae, a quaestoribus quae tradendae erant, statim in
aerarium sint illatae: videlicet respublica, deo quae debebat, et
omnia simul et iusto tempore solvebat. Sed neque unica est, quam
Homollius invenit, causa, neque qua omnes difficultates leventur:
ut omittam hieropoeos, si semper exspectare voluissent, dum omnes
pecuniae debitae essent persolutae, numquam fortasse aut post
longum certe temporis spatium eas in arcam illaturos fuisse —
quin etiam e Demaris rationibus videmus hominem quendam usuras
septem annorum hoc demum anno pependisse20) — ut haec missa
faciamus, cur expensae quoque pecuniae in duas partes divisae
sint variis locis perscriptas, Homollii explicatione non expeditur.
Quare in re explicanda ab ipsis his, quas modo dixi, expensis
proficiscendum censeo.

Facillime perspicitur primo loco perscribi, quae ex ipsa arca
sacra exempta sunt populi iussu ad impensas quasdam extraordi-
narias faciendas: ut enim sit saepissime aes alienum contractum
e dei pecunia et a civitate et ab hominibus privatis, ut. siut quot-
annis opera facienda redemptoribus elocata, nullo tamen modo
referri haec possunt inter impensas certas ac lege definitas. cum

¹⁸) Bull. d. Corr. Hell. VI, p. 74. ¹9) Demar. arch. rat. lin.
144 145 et in latere, lin. 2-11. ²⁰) lbid. lin. 164—165.

