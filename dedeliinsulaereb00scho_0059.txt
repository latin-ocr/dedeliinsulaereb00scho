-47-

sacrarum summa omnium, e rationibus his perspicere liceret; sed
neque 55410 dr. summa, Cratete archonte perscripta, neque
149146 (11·., quae rediit maxima Glaucippo archonte, quanta totius
pecuniae pars fuerit, satis constat et inutile credo in re tam dubia
vel unum verbum perdere.

Ne illud quidem magis nobis est cognitum, quanta vel qualis
fuerit hoc tempore templi sacra supellex, quot sint dedicata ἀνα-
θήματα in quibusve asservata delubris, quum inventarium nullum
ex hac aetate ad nos pervenerit, qualia fere innumerabilia liberae
reipublicae deliacae tempore et, quamvis pauca, quarto etiam
saeculo exstant perscripta. 111 his certe insunt multa, φιάλαι et
ποτήρια inprimis, quae sine dubio iam belli peloponnesiaci tem-
pore vel etiam antea sunt- dicata, sed neque donatoris nomine ne-
que anno dedicationis adscripto dignosci nullo modo possunt prae-
ter pauca quaedam, sed ea maximi pretii. Primum inter haec
locum obtinent dona quaedam, ab hominibus privatis temporis huius
nobilissimis dicata: sunt centum et octo στλεγγίδες ἐπίτηκτος (vit-
tarum id esse genus quoddam statuit Boeckhius54) et corona aurea
Niciae Nicerati f. Atheniensis; centum et decem octo στλεγγίδες
Calliae Hipponici f. Atheniensis; corona aurea frontali ornata Auto-
clis Tolmaei f. Atheniensis; quibus adiungo dubitanter quidem φιά-
λην argenteam, quam dicaverat Euthydicus Dioclis f. Atheniensis.⁵⁵)
Atque Niciae et Calliae, quos divitiarum magnitudine praeter ce-
teros aequales floruisse constat, quod nomina patrum sine ulla du—
bitatione adscripsi,⁵⁶› non vereor, ne quis mihi obloquatur3 minus
certa res est de Autocle, quem eundem esse statui aliis praeeun-
tibus atque praetorem illum bis a Thucydide appellatum-²³⁷) atque
e titulis quoque atticis notum.⁵⁸) Niciam quum constet theoriae
deliacae praefuisse atque occasione hac usum templum donis suis
ornasse, non errare mihi videor, si idem de duobus reliquis sumo.
Et quum Niciam primae praefuisse theoriae conatus sim supra
demonstrare, Autoclem ad secundam refero penteterida: tertiae

 

⁵4) Staatshaush. d. Athen. 11³, p. 289. ⁵⁵) Cir. nunc rationes,
ab amphictyonibus Timocrate archonte perscriptas, lin. 113—119: Bull.
de Corr. Hell. X, p. 465. ⁵⁶) Calliae ceterum semel est patris Hippo-
nici nomen additum: C.1. A. 11, 824, lin. 9—10. 57) Thucydid. lv,
53, 1; 119, 2. ⁵⁸) c.1. A. 1, iso—183, lin. 16.

