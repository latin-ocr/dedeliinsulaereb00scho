—19—

cataeus partes Persarum, Herodotus vero sicut Pherecydes et
Hellanicus (qui ambo fabulas atticas copiose pertractarunt) quam
maxime faverit Atheniensium rebus.⁵1)

Longior videor fuisse in his rebus explicandis, sed demonstrare
volui non fuisse illam a Pisistrato factam Deli lustrationem a
tota rei gerendae ratione viri huius singularis alienam neque sus-
ceptam gloriae vanae captandae causa vel pietatis suae erga deum
demonstrandae, immo arctissime coniunctam cum omnibus conati-
bus, quibus efficere studeret, ut popularibus omnium Ionum hege-
moniam atque maris Aegaei imperium, ut iam Theseo promissum,
patriae suae pararet.

Quum post sedecim regni annos mortem obiisset florente
republica, filii eius consilia deseruerunt, sive ad talia animo con-
cipienda indoles iis deerat, sive crescente in dies optimatium
odio populique invidia prohibebantur: fortasse etiam impedimento
iis fuit e parvis initiis brevi tempore aucta et supra omnem spem
elata- Polycratis Samii tyranni potentia. Qui quum multas Aegaei
maris insulas dicto suo audientes reddidisset,⁵2) Deli quoque in
Pisistrati locum successisse atque npooraoc'av templi arripuisse
videtur. Traditum sane est esse ab eo ludos Apollini celebra—
tos et eximio quidem apparatu: nam et Rheneam insulam catenis
ad Delum ferreis religatam deo dicavit,⁵³) et sacra ipsa praeclara
eum fecisse magnificentia testimonium habeo illud, quod dedit in-
terroganti, num esset deo accepta caerimonia, Pythia responsum:
»en tibi et Delia et Pythia‹;⁵4) quod quidem eo certe est sensu
dictum, ut significaret unum eum fecisse sollemne tanto apparatu,
qui vel duobus sufficeret, postea vero, quum non ita multo post
Delia peracta ante Pythia celebrata insperata morte obiisset, ab
Oroete Sardium satrapa cruci adfixus, homines, attoniti tam re-
pentino viri felicissimi exitu, ita interpretati sunt, quasi tecte

 

⁵¹) Quod demonstrare conatus sum alio nde logographis« opusculo
meo, rossica lingua conscripto. ⁵2) Herodot. III, 39sqq.; 122.

⁵³) Thucydid. III, 104. ⁵⁴) Suid. et Phot. s. v. Πύθια. Lexico-
graphi interpretantur eum et Delia et Pythia Apollini Delio celebrasse,
quod ex ipso certe oraculo male confinxerunt: comicus tantummodo
poeta Mercurio polliceri potuit omnia ceterorum deorum sollemnia ei
celebratum iri.

2*

