..66-

Atque etiam de damnatis, quorum nomina exstant perscripta
in lapide una cum multa singulis irrogata, aliter sentio atque
plerique. Affirmant enim viri docti esse hunc indicem debitorum
dei ea lege litteris mandatum, ut multa soluta eraderentur nomina
- et unum certe erasum est. Scio equidem hoc usu venisse3 sed
quid inter illas debitorum tabulas titulumque nostrum discriminis
intercedat, demonstrare volo allato uno exemplo e multis, quod
mihi primum in mentem venit. In lege illa de Codri τεμένει collo·
cando lata haec exstant:⁴⁶) ὁ δὲ βασιλεὺς ἐξαλειφάτω τὸν πριά-
μενον τὴν ἰλύν, ἐπειδὰν ἀποδῷ τὴμ μίσθωσιν, sed minime est opus
demonstrare emptoris nomen pretio persoluto in debitorum quidem
tabula erasum, in apodictarum rationibus esse perscriptum simul
cum pecuniae summa, quam pependisset. Longe aliter res se
habet in nostro titulo, quippe iu quo non solum exstent incisa
debitorum nomina, sed etiam pecuniarum acceptarum rationes red-
dantur, ut, quae in debitorum tabula eraderentur, inter accepta
fuerint referenda: ubinam sunt decem milia drachmarum illa,
quae homo damnatus, cuius nomen erasum est, pependisse dici-
tur? In rationibus certe neque primi triennii (quo tempore est
damnatus) neque quarti anni ullum tantae pecuniae vestigium in-
venitur. Forsitan quispiam credat hominem illum ignotum solvisse
debita, postquam insequens iam amphictyonum collegium magistra-
tum inisset, pecuniamque ab eo perpensam exstitisse in horum
rationibus deperditis3 at verisimile non est ex octo homiuibus dam-
natis unum multam persolvisse, septem ne drachmam quidem, ne-
que magis probabile est civitates illas eodem in titulo ut debitores
commemoratas nunquam aere alieno contracto usurisque debitis se
liberasse: quo facto necesse fuisset eodem modo illarum quoque
nomina eradi a magistratibus atticis, qui pecunias redditas accepis·
sent. Denique, quod maximi mihi videtur momenti, vulgari sen-
tentiae adversantur, quae huic parti tituli praemissa sunt verbaz⁴⁷)
οἵδε ὦφλον Δηλίων ἀσεβείας ....... τιμημα τὸ ἐπιγεγραμμένον καὶ
ἀειφυγία, ὅτι καὶ ἐκ τοῦ ἱεροῦ ἦγον τοὺς ἀμφικτὺονας καὶ ἔτυπ·
τον. Quibus quid amphictyones facturos fuisse putas, si ab omni·
bus multa perpensa omnium nomina erasa essent (quod in uno

 

4⁶) C. LA. IV. 2. 53a. lin. 22—23. ⁴⁶¹) M. Sandw. p. post.
lin. 24 sqq.

