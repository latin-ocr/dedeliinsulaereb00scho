—168-

hoc anno, sed perceptas a superioris anni magistratibus, ut etiam
referendae sint ad eorum, quibus collectae sunt, annorum reditus
— aut pecuniae Demare archonte exactae quidem, in arcam autem
non relatae fructibus sequentis anni adnumerandae‚ quo certe sunt
in aerarium relatae sub titulo: ἱεροποιοὶ οἱ ἐπὶ Δημάρους ἄρχοντος
(nomina) τὸ περιὸν ἐνοικίων, ἐνηροσίων, τελῶν, δανείων, τόκων. Con·
sulto etiam inter reditus mentionem non feci 3733 dr. 2 obol· aeris
a quaestoribus traditarum‚⁶⁰) cum quid de eis facerem, nescirem:
extra ordinem quodammodo eas esse pensas vel inde apparet, quod

. et in pecuniis succedenti collegio tradendis separatim recensentur

neque negotiator appellatur, e cuius mensa sint solutae, et ne illud
quidem eis additur, ut in reliquis fieri solebat, quo nomine sint in
arcam relatae.

Pauca, fateor, sunt, quae mihi certiora licuit investigare de
reditibus templi deliaci annuis: neque mirum, cum perdifficile sit
unius anni rationibus parvisque aliarum fragmentis usum extra-
ordinaria et fortuita segregare ab ordinariis ac sollemnibus.

Unum addi debet non parvi momenti: collatis Demaris Am-
phiclisque annorum rationibus cum amphictyonicis desideramus inter
reditus annuos unum caput, quod olim longe cetera omnia superasse
vidimus —- usuras dico ab exteris civitatibus pensas. Harum vesti·
gium inter pecunias Demare archonte perceptas nullum prorsus
apparet, tenue quoddam invenitur inter eas, quas inito magistratu
hieropoei in arca sacra traditas a superioribus collegiis acceperunt:
pecunias quidem, quae in aerarium illatae dicunturffl) e Teno in·
sula (42 000 dr. paullo amplius) et e Minoe (quarum circa 4000 dr.
reliquae). Sed has etiarn multo ante Demarem archontem cre-
diderim depositas, cum in rationibus quoque a ceteris omnibus
quodammodo seiungantur: universae simul perscribuntur primo loco
(et in Demaris et in Amphiclis rationibus), neque usquam appellan-
tur aut negotiatores, e quorum manibus sunt acceptae, aut hiero-
poei, qui eas in sacro aerario deposuerunt. Nihil igitur obstat
mea quidem sententia, ne credamus ex certo quodam tempore
nullas iam pecunias exteris civitatibus mutuas datas atque statua-
mus factum hoc essm cum vel societas insulanorum dilapsa esset,

⁶0) Demar. arch. rat. lin. 54—55 et 74—75. οι) Ibid. lin. 3-8
= Amphicl. arch. rat. lin 3—7. -

