—113—

Sed minime negare volo in populi deliaci contionibus videri
plus temporis consumptum in rebus sacris quam in profanis trac-
tandis, cum in sacrificiis festisque rite celebrandis tota Deli quasi
salus esset posita. Non igitur dubito, quin nisi iussu populi non
sint consecrata templa deis novis, Aesculapio, Isidi, Sarapidi ceteris-
que extraneis: quae credo non satis lubenti animo concesserunt
aemulis Apollinis gloriae, sed coacti magna peregrinorum frequentia.
Neque minus ex auctoritate populi fiebat, si, quas civitas a deo
pecunias mutuas sumebat, earum sponsores eligebantur, qui rem
suam familiarem pro pecuniis illis deo oppignerarent. Certissimum
est denique populum decrevisse dies festos novos in honorem regum
et principum celebrandos, quorum nomina satis multa (sed nihil
amplius) novimus, eorumque pompa et sacrificia ut rite fierent,
ipsum providisse.

Multo minoris momenti pro insulae exiguitate crediderim fuisse
res profanas, quae ad contionis arbitrium pertinerent, quamquam
certe eadem omnia administravit, quae in maioribus civitatibus
populi auctoritate fiebant: magistratus creabat, legatos et suos
mittebat et alienos audiebat, leges sanciebat vel immutabat, vecti-
galia constituebat aliaque eiusmodi multa. Quod autem inter tot
populi deliaci decreta nulla servata sunt praeter honorifica (inpri—
mis quibus proxenia immunitasque peregrinis datur bene de re
publica meritis), uno excepto, ubi de legatione agitur Romam missa
vel mittenda12) (quamquam hic quoque laus publica potius legatis
decerni videtur ob mandata bene confecta), hoc non casu factum
puto: omnium enim, qui publice erant honoribus ornati, quoniam
plurimum intererat decretum in loco frequentissimo proponi, credo
sumptibus eorum ipsorum, qui honorati erant, omnes hos titulos
lapidibus incisos a civitateque locuni tantummodo, ubi statueren-
tur, datum esse, qnod etiam Athenis scimus saepissime factum.
Facile iam intelleges, cur servata sint ipsa illa decreta honorifica:
alia neque privati cuiusquam intererat proponi et populus deliacus
nimis aerario parcebat. Honores, qui 111 viros bene (le civitate iue—
ritos conferuntur, eidem fere sunt, qui 111 aliis civitatibus usurpa-
bantur: collaudatio, proxenia et εὐεργέτου templi populique nomen,
proedria in ludis omnibus publicis, ius agri emundi, ius praecipuum

12) Β1111. d. Corr. Hell. VIII, p. 87.
Β. St. lx. 1. 8

